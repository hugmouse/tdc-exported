
# പി എസ് ശ്രീധരന്‍ പിള്ള മിസോറം ഗവര്‍ണറായി സത്യപ്രതിജ്ഞ ചൊല്ലി അധികാരത്തിലേയ്ക്ക്

Published at: **2019-11-05T17:53:00+00:00**

Author: **Ruhasina J R**

Original: [Anweshanam | Part of A.N.N News Private Limited](http://anweshanam.com/index.php/india/news/sreedharan-pillai-takes-oath-as-new-governor-of-mizoram)

ഐസോൾ: ബിജെപി നേതാവ് പി എസ് ശ്രീധരന്‍ പിള്ള മിസോറം ഗവര്‍ണറായി സത്യപ്രതിജ്ഞ ചൊല്ലി അധികാരമേറ്റു. രാജ്ഭവന്‍ അങ്കണത്തില്‍ നടന്ന ചടങ്ങില്‍ ഗുവാഹത്തി ഹൈക്കോടതി ചീഫ് ജസ്റ്റിസ് അജയ് ലാമ്പ സത്യവാചകം ചൊല്ലിക്കൊടുത്തു. മിസോറമിന്‍റെ 21മത് ഗവര്‍ണറാണ് പി എസ് ശ്രീധരന്‍ പിള്ള. 
മിസോറം മുഖ്യമന്ത്രി സോറം താങ, മിസോറം മന്ത്രിസഭാംഗങ്ങള്‍, കേരളത്തില്‍ നിന്നുള്ള ബിജെപി നേതാക്കള്‍, വിവിധ ക്രൈസ്തവ സഭ നേതാക്കള്‍ എന്നിവര്‍ ചടങ്ങില്‍ പങ്കെടുത്തു. വക്കം പുരുഷോത്തമനും കുമ്മനം രാജശേഖരനും ശേഷം മിസോറം ഗവര്‍ണറാകുന്ന മൂന്നാമത്തെ മലയാളിയാണ് ശ്രീധരന്‍പിള്ള.
