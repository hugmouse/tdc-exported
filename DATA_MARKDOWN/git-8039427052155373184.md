
# భర్త మరొకరితో చనువుగా ఉండటంతో భార్య...!

Published at: **2019-11-03T07:54:52+00:00**

Author: ****

Original: [Andhrajyothy](https://www.andhrajyothy.com/artical?SID=945304)

Ph: 88865 47666ప్రవేశం ఉచితం ADVT
హైదరాబాద్ : ప్రేమించి పెళ్లి చేసుకున్న ఓ వివాహిత భర్త మరో యువతితో వివాహేతర సంబంధం పెట్టుకున్నాడనే అనుమానంతో ఆత్మహత్యకు పాల్పడిన సంఘటన అంబర్‌పేట పోలీస్‌స్టేషన్‌ పరిధిలో జరిగింది. ఇన్‌స్పెక్టర్‌ బిట్టు మోహన్‌కుమార్‌, మృతురాలి కుటుంబసభ్యుల కథనం ప్రకారం కార్వాన్‌కు చెందిన సంతోష్‌కుమార్‌ కుమార్తె శివానీ(23), అంబర్‌పేట గోవిందనగర్‌కు చెందిన మురళి కుమారుడు సాయిసుఖీత్‌ను 2014లో ప్రేమ వివాహం చేసుకుంది. వీరిద్దరు వేర్వేరు కంపెనీల్లో సాఫ్ట్‌వేర్‌ ఇంజనీర్లుగా పనిచేస్తున్నారు. పెళ్లయిన నాటినుంచి సాయిసుఖీత్‌ కట్నంకోసం ఆమెను వేధించేవాడని తెలిపారు. అతను మరొకరితో వివాహేతర సంబంధం కొనసాగిస్తూ భార్యను వేధించేవాడని పోలీసులు, కుటుంబ సభ్యులు తెలిపారు. ఇటీవల వేధింపులు ఎక్కువ కావడం.. భర్త మరొకరితో చనువుగా ఉండడంతోపాటు తనను నిర్లక్ష్యం చేస్తున్నాడని భావించిన శివాని అతనితో పలుమార్లు గొడవపడిందని తెలిపారు. అయినప్పటికీ అతను ఆమెను లెక్కచేయలేదని పేర్కొన్నారు. శుక్రవారం రాత్రి 9గంటల సమయంలో ఇంట్లో ఉరేసుకుని శివానీ ఆత్మహత్యకు పాల్పడింది. శివాని కుటుంబ సభ్యుల ఫిర్యాదు మేరకు అంబర్‌పేట పోలీసులు కేసు నమోదు చేసుకుని దర్యాప్తు చేస్తున్నారు.
