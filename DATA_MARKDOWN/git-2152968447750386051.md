
# Официално: САЩ се изтегля от Парижкото споразумение

Published at: **2019-11-05T07:40:00+00:00**

Author: **Нели Христова**

Original: [Dnes.bg](https://www.dnes.bg/world/2019/11/05/oficialno-sasht-se-izteglia-ot-parijkoto-sporazumenie.428574)

Държавният секретар Майк Помпейо обяви днес, че е уведомил ООН, че Съединените щати ще се изтеглят от Парижкото споразумение за климата, предаде АП, цитирано от БТА.
Това е първата официална стъпка в 12-месечната процедура за излизане от глобалния пакт за борба с климатичните промени. В съобщението си Помпейо подчертава, че документът е "несправедливо икономическо бреме" върху икономиката на САЩ.
Парижкото споразумение, подписано от близо 20 държави, предвижда всяка от тях сама да определи своя график за намаляване на емисиите на парниковите газове, които водят до промени в климата. САЩ са първата държава, която денонсира споразумението. То забранява на страните да се изтеглят от него през първите три години след неговото ратифициране на 4 ноември 2016 г., припомни АП.
