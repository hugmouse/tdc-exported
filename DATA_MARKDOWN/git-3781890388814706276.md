
# รมว.พณ.สั่งหารือสางปม'จีเอสพี' ย้ำไทยเป็นมิตรทุกปท.

Published at: **2019-11-04T09:25:00+00:00**

Author: ****

Original: [เดลินิวส์](https://www.dailynews.co.th/politics/739961)


        "รมว.พาณิชย์"ยันเดินหน้าเจรจาสหรัฐฯ ปมจีเอสพี พร้อมตั้งวอร์รูมติดตามปัญหา เชื่อไม่กระทบบางหมวดสินค้า ปัดวิจารณ์ท่าทีอเมริกา ไทยเป็นมิตรทุกประเทศ
      
เมื่อวันที่ 4 พ.ย. ที่อิมแพค เมืองทองธานี นายจุรินทร์ ลักษณะวิศิษฎ์ รองนายกรัฐมนตรีและรมว.พาณิชย์ กล่าวถึงความคืบหน้ากรณีสหรัฐฯ ระงับสิทธิจีเอสพสินค้าไทยบ ว่า เป็นเรื่องที่ต้องมีการเจรจากันต่อไปซึ่งจะมีการหารือกันในระดับฝ่ายปฏิบัติ ระดับทูตพาณิชย์ไทยในวอชิงตันและทูตแรงงาน ที่จะคุยกับสำนักงานผู้แทนการค้าสหรัฐหรือยูเอสทีอาร์ต่อไป สำหรับประเทศไทยในส่วนของกระทรวงพาณิชย์ได้ขอให้วอร์รูมหารือกันทั้งในส่วนของภาคเอกชนที่ถูกตัดจีเอสพีและในส่วนของกระทรวงพาณิชย์ได้หาข้อสรุปว่าในบรรดาสินค้ากว่า 300 รายการที่ถูกตัด อาจจะต้องแบ่งเป็นหมวดเขียวเหลือง แดง ซึ่งบางหมวดอาจจะกระทบน้อยมากหรือไม่กระทบเลยเช่นจากภาษี 0 ขึ้นเป็น 0.01 เรียกว่าเกือบจะไม่กระทบในแง่ของภาษี ดังนั้นจึงให้มีการสรุปมาว่าอะไรอยู่ในหมวดไหน เพื่อที่จะช่วยคลี่คลายปัญหาได้อย่างไรบ้างรวมถึงสินค้าอื่นๆที่เรายังใช้สิทธิจีเอสพีอยู่ก็ให้ทำพร้อมกันไปทีเดียว โดยมอบให้ปลัดกระทรวงพาณิชย์ ทำหน้าที่เป็นประธานเชิญภาคเอกชนมาหารือเพื่อเตรียมการตั้งแต่เบื้องต้น ซึ่งผลเป็นอย่างไรจะมีการแจ้งให้ทราบอีกครั้ง ซึ่งในการประชุมครั้งสุดท้ายหลังตนกลับจากสหรัฐฯ ก็จะเข้าร่วมประชุมด้วย เพื่อตัดสินให้ว่าเราควรจะแก้ปัญหาอย่างไรหรือภาคเอกชนต้องการให้เราเข้าไปช่วยทำอะไร จะได้ทำงานร่วมกันต่อไป อย่างไรก็ตามขณะนี้ปลัดกระทรวงพาณิชย์ได้เริ่มดำเนินการเพื่อเชิญทุกฝ่ายมาร่วมหารือกันแล้ว เชื่อว่าคงใช้เวลาไม่นาน เมื่อถามว่า มีความเห็นอย่างไรที่ดูเหมือนขณะนี้สหรัฐฯมีท่าทีสนใจเอเชียน้อย นายจุรินทร์ กล่าวว่า ตนไม่ขอวิจารณ์ประเด็นนี้ ย้ำว่าไทยเป็นพันธมิตรกับทุกประเทศโดยเฉพาะในส่วนของการค้าการลงทุนที่ต้องร่วมมือกันเพื่อประโยชน์ของประเทศ และในคืนวันเดียวกันนี้ตนจะเดินทางไปประเทศจีนในงานมหกรรมนำเข้าของจีนซึ่งประเทศไทยจะเข้าไปร่วมและจะทำให้เกิดลู่ทางในการในการส่งสินค้าไปยังจีนมากขึ้น โดยได้นำภาคเอกชนเข้าร่วมด้วยประมาณ 50 - 60 ราย คาดว่าการเดินทางไปครั้งนี้จะสามารถเพิ่มยอดขายในส่วนของการนำเข้าประเทศ 2,000 ล้านบาท และหลังจากนี้ ตนจะเดินทางไปยังแอลเอ ประเทศสหรัฐ ฯ เพื่อร่วมงานไทยไนท์ ซึ่งภายในงานจะมีเวทีให้กลุ่มผู้ส่งออกด้านภาพยนตร์สามารถพบกับผู้นำเข้าสหรัฐฯและทั่วโลก จึงเป็นอีกรูปทางหนึ่งที่จะช่วยเพิ่มยอดส่งออกในภาพรวมของ. 
