
# കൂടത്തിലിലെ മരണ പരമ്പര; ജയമാധവന്റെ മരണം ആക്രമണത്തിലൂടെയോ?

Published at: **2019-11-02T15:21:00+00:00**

Author: **മനോരമ ലേഖകൻ**

Original: [ManoramaOnline](https://www.manoramaonline.com/news/latest-news/2019/11/02/karamana-koodathil-deaths-more-investigations.html?utm_source=dlvr.it&utm_medium=twitter)

തിരുവനന്തപുരം∙ കരമന കൂടത്തില്‍ വീട്ടിലെ ജയമാധവന്‍ നായര്‍ മരിച്ചത് ആക്രമണത്തിലൂടെയാണൊയെന്ന്  പരിശോധിക്കുമെന്ന് അന്വേഷണ ഉദ്യോഗസ്ഥന്‍. കേസില്‍ ഉള്‍പ്പെട്ടവരെ വിശദമായി ചോദ്യംചെയ്യുമെന്നും ഡിസിപി മുഹമ്മദ് ആരിഫ് പറഞ്ഞു. മരണ പരമ്പര നടന്ന കൂടത്തിൽ വീട്ടിൽ ഫൊറൻസിക് സംഘം പരിശോധന നടത്തി. കേസിൽ ബന്ധുക്കൾ ദുരൂഹത അരോപിക്കുകയും ജയമാധവൻ നായരുടെ ആന്തരിക പരിശോധന ഫലത്തിൽ  കൊലപാതക സാധ്യത ഉടലെടുക്കുകയും ചെയ്തതോടെയാണ് മരണം നടന്ന കൂടത്തിൽ വീട്ടിലും പരിശോധന നടത്തിയത്. 
തലക്കേറ്റ ആഘാതമാണ് മരണകാരണമെന്ന് പരിശോധനയിൽ കണ്ടെത്തിയിരുന്നു. മുഖത്ത് മുറിവേറ്റ പാടുകളും ഉണ്ടായിരുന്നു.  ജോലിക്കാരിയായിരുന്ന ലീലയെ കൂടത്തിൽ വീട്ടിലെത്തിച്ച് മൊഴിയെടുത്തു. ആരോപണവിധേയനായ കാര്യസ്ഥൻ രവീന്ദ്രൻ നായരുടെ മെഴികളിലെ വൈരുദ്ധ്യവും അന്വേഷണസംഘം പരിശോധിക്കുന്നുണ്ട്. 
English Summary: Investigation Developments In Karamana Koodathil Family Deaths
