
# Αυξάνονται οι αιτήσεις συνταξιοδότησης σε Δημόσιο, ΔΕΚΟ και τράπεζες - Αναμένεται νέο κύμα έως το τέλος του έτους

Published at: **2019-11-05T13:20:00+00:00**

Author: ****

Original: [enikos.gr](http://www.enikos.gr/economy/682410/afxanontai-oi-aitiseis-syntaxiodotisis-se-dimosio-deko-kai-trapez)

Αύξηση των αιτήσεων συνταξιοδότησης σε Δημόσιο, ΔΕΚΟ και τράπεζες καταγράφεται μετά την έκδοση απόφασης του ΣτΕ που έκρινε τα ποσοστά αναπλήρωσης του νόμου Κατρούγκαλου αντισυνταγματικά και συνεπώς πρέπει να αλλάξουν.
Οι ειδικοί εκτιμούν ότι το κύμα συνταξιοδοτήσεων αναμένεται να αυξηθεί το επόμενο κρίσιμο διάστημα έως το τέλος του έτους, καθώς παραδοσιακά, ασφαλισμένοι επιλέγουν να υποβάλουν τις παραιτήσεις τους στο τέλος του χρόνου. Παράλληλα, οι διαβεβαιώσεις της ηγεσίας του υπουργείου Εργασίας ότι η απόφαση του ΣτΕ θα ισχύσει αναδρομικά από τις 4 Οκτωβρίου 2018, ανεξάρτητα από το πότε θα ψηφιστεί τελικά το σχετικό σχέδιο νόμου, καθησυχάζει τους ασφαλισμένους που είχαν κατοχυρώσει δικαίωμα αλλά δίσταζαν λόγω της αβεβαιότητας να υποβάλουν την αίτηση.
Υπενθυμίζεται ότι το διάστημα Ιανουαρίου- Σεπτεμβρίου του 2019 έχουν κατατεθεί 123.102 αιτήσεις συνταξιοδότησης επίσης αυξημένες σε σχέση με το 9μηνο του 2017 , όταν ο αντίστοιχος αριθμός ήταν της τάξεως των 111.257.
Με πληροφορίες από την εφημερίδα "Καθημερινή"
