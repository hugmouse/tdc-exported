
# Happy Birthday Shah Rukh khan: अगर आप भी हैं SRK के फैन तो जरूर जानें उनकी ये खास बातें

Published at: **2019-11-01T10:30:18+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-happy-birthday-shah-rukh-khan-know-interesting-facts-about-shah-rukh-khan-on-his-birthday-2826781.html)

बॉलीवुड के बादशाह शाहरुख खान का आज बर्थडे है। शाहरुख के फैन्स भी इस दिन के लिए काफी उत्साहित हैं, इसलिए आज इस खास मौके पर हम आपको बताते हैं उनसे जुड़ी कुछ दिलचस्प बातें, जो शाहरुख के हर फैन को जरूर पता होनी चाहिए। तो शुरुआत करते हैं शाहरुख के पेट नेम से। बता दें कि शाहरुख को स्कूल डेज में मेल ट्रेन बुलाया करते थे, ऐसा उनके दोस्त इसलिए कहते थे क्योंकि वो बहुत अच्छे रनर थे और कई सारी रेस जीत चुके थे।

        एक्टर नहीं ये बनना चाहते थे शाहरुख
      
बता दें कि आज भले ही शाहरुख बॉलीवुड के किंग खान हैं, लेकिन बता दें कि एक्टिंग शाहरुख की पहली च्वाइस नहीं थी। वो इससे पहले हॉकी प्लेयर बनना चाहते थे। शाहरुख ने खुद इस बात का खुलासा एक इंटरव्यू में किया था। शाहरुख ने बताया था कि वो हॉकी प्लेयर बनना चाहते थे, लेकिन फिर किसी वजह से उन्हें ये गेम बीच में ही छोड़ना पड़ा।

        निर्देशक ने कहा था बदसूरत हो तुम
      
शाहरुख के चार्मिंग फेस की आज लाखों लड़कियां दीवानी हैं, लेकिन बता दें कि इस चार्मिंग चेहरे को कभी बदसूरत भी माना जाता था। शाहरुख के कई दोस्तों का ये मानना था कि वो एक्टर नहीं बन सकते और उनका चेहरा बदसूरत है। शाहरुख ने एक बार कहा था कि मेरी मां के सिवा कोई ये नहीं मानता था कि मैं एक एक्टर बनूंगा।

        गौरी को मानते हैं अपना पहला क्रश
      
शाहरुख अपनी पत्नी गौरी को ही पहला क्रश मानते हैं। एक बार शाहरुख ने कहा था कि मेरा फर्स्ट क्रश गौरी हैं क्योंकि जब वो गौरी को पसंद करते थे तब 18 साल के थे और गौरी 14 साल की। उन्होंने एक बार बताया था कि गौरी पहली ऐसी लड़की थीं जिन्होंने उनसे 3 सेकेंड से ज्यादा बात की।
