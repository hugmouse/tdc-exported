
# വായു മലിനീകരണം: ദൈവങ്ങൾക്കും മാസ്‌ക്ക് ധരിച്ച്  വാരണാസി പൂജാരിമാർ

Published at: **2019-11-07T17:47:00+00:00**

Author: **Ruhasina J R**

Original: [Anweshanam | Part of A.N.N News Private Limited](http://anweshanam.com/index.php/india/news/due-to-air-pollution-god-also-wear-mask-in-varanasi)

ഉത്തര്‍പ്രദേശ്: വായു മലിനീകരണ തോത് കൂടുമ്പോള്‍ മനുഷ്യര്‍ മാസ്‌ക്ക് ധരിക്കുന്നത് പുതിയ കാര്യമല്ല. മോശം വായുവില്‍ നിന്ന് രക്ഷിക്കാന്‍ ശിവ ലിംഗങ്ങള്‍ക്കും മാസ്‌ക്ക് ധരിപ്പിച്ചാലോ. സംഭവം ഉത്തര്‍പ്രദേശിലെ വാരാണസിയിലാണ്. തര്‍ക്കേശ്വര്‍ മഹാദേവ് ക്ഷേത്രത്തിലാണ് പൂജാരിമാര്‍ ശിവലിംഗത്തില്‍ മാസ്‌ക്ക് ധരിപ്പിച്ചത്. പൂജ ചെയ്യുന്നവരും മാസ്‌ക്ക് ധരിച്ചിട്ടുണ്ട്. ഡല്‍ഹിയിൽ ഉൾപ്പെടെ ഉത്തരേന്ത്യയില്‍ പലയിടത്തും അന്തരീക്ഷ മലിനീകരണം അതീവ ഗുരുതര നിലയിലാണ്. വായു ഗുണനിലവാര സൂചിക 226ല്‍ എത്തിയതോടെ വാരാണസിയിലെ സ്ഥിതി ഏറെ മോശമായിക്കഴിഞ്ഞു. കേന്ദ്ര മലിനീകരണ നിയന്ത്രണ ബോര്‍ഡിന്‍റെ കണക്ക് പ്രകാരവും മോശം വായു ഗുണനിലവാരമാണ് ഈ ക്ഷേത്രനഗരത്തിലുള്ളത്. 
