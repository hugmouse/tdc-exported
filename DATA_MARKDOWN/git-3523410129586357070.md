
# 
        نشت ۹ هزار بشکه نفت از خط لوله کانادایی
      

Published at: **2019-11-02T21:45:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637626/%D9%86%D8%B4%D8%AA-%DB%B9-%D9%87%D8%B2%D8%A7%D8%B1-%D8%A8%D8%B4%DA%A9%D9%87-%D9%86%D9%81%D8%AA-%D8%A7%D8%B2-%D8%AE%D8%B7-%D9%84%D9%88%D9%84%D9%87-%DA%A9%D8%A7%D9%86%D8%A7%D8%AF%D8%A7%DB%8C%DB%8C)

به گزارش بولتن نیوز، کارل راکمن، مدیر واحد کیفیت آب داکوتای شمالی به خبرگزاری آسوشیتدپرس گفت: کارکنان شرکت TC Energy که پیش از این به ترانس کانادا معروف بود و خط لوله کی‌استون را اداره می‌کند، پس از کشف نشتی در شب سه شنبه، این خط لوله را بستند.
شرکت TC Energy اعلام کرد این نشتی باعث خروج ۹۲۱۰ بشکه نفت شده که برای پر کردن نصف یک استخر شنای المپیک کافی است.
این شرکت اعلام کرده تا زمانی که نفت نشت کرده جمع آوری شود، درباره میزان دقیق آن حرفی نخواهد زد.
طبق اعلام شرکت TC Energy، این نشت نزدیک تاسیسات این شرکت در ادینبورگ روی داد و دپارتمان کیفیت محیط زیستی داکوتای شمالی اعلام کرد این نشت در فاصله سه مایلی شمال غربی ادینبورگ بوده است.
بر اساس گزارش شبکه سی ان بی سی، کارکنان این شرکت روی جمع آوری نفت متمرکز شده‌اند و سپس به تعمیر خط لوله خواهند پرداخت.
شرکت TC Energy در خط لوله جنجالی کی‌استون ایکس ال به ظرفیت ۸۳۰ هزار بشکه در روز سرمایه گذاری سنگینی کرده تا حجم صادرات از آلبرتا به پالایشگاههای آمریکایی را افزایش دهد. با این حال این پروژه شش میلیارد دلاری با وجود حمایت دونالد ترامپ، رییس جمهور آمریکا با موانع رگولاتوری و محیط زیستی مواجه شده است.
