
# Νέος πρόεδρος του Ελεγκτικού Συνεδρίου ο Ιωάννης Σαρμάς

Published at: **2019-11-01T03:34:00+00:00**

Author: ****

Original: [enikos.gr](http://www.enikos.gr/politics/681473/neos-proedros-tou-elegktikou-synedriou-o-ioannis-sarmas)

Το υπουργικό συμβούλιο κατά τη χθεσινή συνεδρίαση του έκανε ομόφωνα δεκτή την πρόταση του υπουργού Δικαιοσύνης Κωνσταντίνου Τσιάρα για τα νέα πρόσωπα που θα καλύψουν τη θέση του προέδρου του Ελεγκτικού Συνεδρίου και τις πέντε κενές θέσεις των αντιπροέδρων του Αρείου Πάγου.
Κατόπιν αυτού, πρόεδρος του Ελεγκτικού Συνεδρίου είναι ο Ιωάννης Σαρμάς, ενώ οι πέντε νέοι αντιπρόεδροι του Αρείου Πάγου είναι οι Αλτάvα Κoκκoβoύ, Iωάvvης Μαγγίvας, Γεώργιoς Κovτός, Ασπασία Μαγιάκoυ και Αβρoκόμη Θoύα.
Ο νέος πρόεδρος του Ελεγκτικού Συνεδρίου Ιωάννης Σαρμάς, σε δήλωσή του επισημαίνει: «Πιστεύω ότι σε δύο χρόνια η Ελλάδα θα έχει το πλέον σύγχρονο και αποτελεσματικό Ελεγκτικό Συνέδριο στην Ευρώπη με το υπάρχον ήδη προσωπικό, δηλαδή με τους σημερινούς υπηρετούντες δικαστές και δικαστικούς υπαλλήλους».
Ο κ. Σαρμάς είναι 62 ετών και θα παραμείνει στη θέση του προέδρου του Ε.Σ. επί τέσσερα έτη.
