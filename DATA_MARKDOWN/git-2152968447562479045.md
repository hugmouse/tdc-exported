
# Случи се! Киану Рийвс се появи с приятелка за първи път

Published at: **2019-11-05T17:52:00+00:00**

Author: **Дарена Найденова**

Original: [Dnes.bg](https://www.dnes.bg/mish-mash/2019/11/05/sluchi-se-kianu-riivs-se-poiavi-s-priiatelka-za-pyrvi-pyt.428670)

Любимецът на публиката Киану Рийвс най-накрая показа жената до себе си. Актьорът се появи на червения килим в Лос Анджелис заедно с художничката Александра Грант. Събитието беше спонсорирано от Gucci и беше с цел събиране на средства за Музея на Лос Анджелис.
И докато на червения килим имаше още много звезди, включително Бри Ларсън, Доналд Глоувър, Наоми Кембъл, Джаред Лето и Салма Хайек, апаратите на фотографите бяха насочени към Киану Рийвс и неговата половинка. Той и Александра Грант не се притесняваха от вниманието и спокойно демонстрираха своята близост. Актьорът, познат на публиката от „Матрицата“ и „Джон Уик“ беше облечен с традиционния черен костюм, а дамата му избра дълга рокля с дълбоко деколте и сребърни пантофки.  И докато много от холивудските двойки постоянно позират пред фотографите, то това е събитие за Рийвс. Той ревностно пази личния си живот и досега никога не е присъствал на официално събитие с приятелка.  Александра Грант и Киану Рийвс работят от години заедно. Двамата залягат над книгата на актьора „Ode to Happiness“, която излиза през 2011 година, след което издават и втора творба – „Shadows“ през 2016-а.  Грант и Рийвс имат и обща издателска къща „X Artist's Books“, която е основана през 2017-а. Сега обаче актьорът се е фокусирал върху киното, като само тази година участва в 3 филма – „John Wick: Chapter 3“, „Toy Story 4“ и продукцията на Нетфликс „Maybe“. Очакваме го и да се появи отново в продължението на „Матрицата“, което беше обявено през август. Няма кой знае какви детайли около филма, но Рийвс призна, че проектът е много обещаващ.  Още новини за звезди четете в Tialoto.bg
