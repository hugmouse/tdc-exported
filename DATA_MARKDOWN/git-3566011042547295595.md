
# آمریکا؛ ورشکسته‌ای با ادعای قلدری/ همه سفارتخانه‌های آمریکا، کانون جاسوسی‌اند/ استکبارستیزی، یعنی مبارزه با امریکا به‌عنوان شیطان بزرگ

Published at: **2019-11-04T07:51:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544648.html/%D8%A2%D9%85%D8%B1%DB%8C%DA%A9%D8%A7--%D9%88%D8%B1%D8%B4%DA%A9%D8%B3%D8%AA%D9%87-%D8%A7%DB%8C-%D8%A8%D8%A7-%D8%A7%D8%AF%D8%B9%D8%A7%DB%8C-%D9%82%D9%84%D8%AF%D8%B1%DB%8C--%D9%87%D9%85%D9%87-%D8%B3%D9%81%D8%A7%D8%B1%D8%AA%D8%AE%D8%A7%D9%86%D9%87-%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7--%DA%A9%D8%A7%D9%86%D9%88%D9%86-%D8%AC%D8%A7%D8%B3%D9%88%D8%B3%DB%8C-%D8%A7%D9%86%D8%AF--%D8%A7%D8%B3%D8%AA%DA%A9%D8%A8%D8%A7%D8%B1%D8%B3%D8%AA%DB%8C%D8%B2%DB%8C--%DB%8C%D8%B9%D9%86%DB%8C-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D8%A7%D9%85%D8%B1%DB%8C%DA%A9%D8%A7-%D8%A8%D9%87-%D8%B9%D9%86%D9%88%D8%A7%D9%86-%D8%B4%DB%8C%D8%B7%D8%A7%D9%86-%D8%A8%D8%B2%D8%B1%DA%AF)

نقض تعهدات بین‌المللی و خروج از پیمان‌های جهانی سازمان ملل بویژه از کمیته حقوق بشر، برای امریکا هیچ اعتباری را باقی نگذارد و امروزه اکثر قریب به اتفاق کشورها معتقدند که مقر سازمان ملل باید از امریکا به کشور دیگر انتقال یابد تا این سازمان بین‌المللی از الیگارشی امریکا خارج شود و بتواند با تنفس آزاد در صدد استیفای حقوق مظلومان برآید.
به گزارش شبکه اطلاع رسانی راه دانا؛ به نقل از بلاغ، در 13 مهر 1342 به دستور محمدرضا پهلوی, کابینه اسدالله علم پیشنهاد آمریکا مبنی بر اعطای مصونیت قضایی به اتباع آمریکایی را به صورت لایحه‌ای قانونی در هیات دولت تصویب کرد.فریاد امام، تنها فریاد بلند ملت
حسن قاسم‌پور دانشجوی کارشناسی ارشد حقوق در تبیین اعتراض امام خمینی(ره) به قانون مصونیت قضایی امریکایی‌ها در ایران در گفت وگو با بلاغ اظهار می‌دارد: بعد از تصویب این لایحه، وزارت خارجه مراتب خوشوقتی و رضایتمندی رژیم را از این تصویب به اطلاع سفارت امریکا رساند و لایحه در مطبوعات افشاء و اعلام نشد.چندی بعد نشریه داخلی مجلس حاوی متن کامل سخنرانی‌ها و گفتگوهای نمایندگان و رئیس دولت در این زمینه به دست امام خمینی(ره)رسید و او را به خروش و فریاد واداشت و تصمیم گرفت حقایق را به مردم گفته و آنها را از فاجعه بزرگی که به دست رژیم بوقوع پیوسته بود با خبر کند.وی در ادامه افزود: امام خمینی(ره) ابتداء پیک‌هایی را برای آگاه ساختن علماء و روحانیون به شهرهای دور و نزدیک روانه کردند و خود نیز با علمای طراز اول حوزه قم مذاکره و پیامدهای این توطئه شوم را برملا کردند. رژیم پهلوی که در حقیقت امریکا را پشتوانه اصلی بقای خود می‌دانست، بطور غیرمستقیم فردی را به قم اعزام نمود تا با امام خمینی(ره) ملاقات کند، ولی ایشان نپذیرفت و شخص مذکور با واسطه, پیامی را که متضمن عواقب حمله به امریکا بود، با چهره‌ای به اصطلاح خیرخواهانه چنین گوشزد نمود: آیت‌الله خمینی اگر این روزها بنا دارند نطقی ایراد کنند باید خیلی مواظب باشند که به دولت امریکا برخوردی نداشته باشد که خیلی خطرناک است و با عکس‌العمل تند و شدید آنان مواجه خواهد شد. دیگر هرچه بگویند (حتی حمله به شخص شاه) چندان مهم نیست.بیگانه‌زدگی، نقطه چالشی حضرت امام(ره)حسنا زینعلی نیا استاد دانشگاه و دانش‌آموخته رشته تاریخ، اقدام هوشمندانه امام خمینی(ره) را بسیار جالب توصیف کرد و گفت: امام در 4 آبان 1344، در مراسمی که به مناسبت میلاد حضرت زهرا(س) در منزل‌شان در قم برگزار شده بود، با ایراد نطق تاریخی خود، که با "انالله و اناالیه راجعون" آغاز گردید، رژیم را رسوا کردند و مفاسد کاپیتولاسیون و جنایات رژیم را در این باره به صورت ساده و پرشور تبیین کردند.وی با اشاره به بخش‌هایی از این نطق، یادآور شد: امام در قسمتی از بیانات خود فرمودند: "...قانونی در مجلس بردند که در آن اولاً ما را ملحق کردند به پیمان وین و ثانیاً الحاق کردند به پیمان وین که تمام مستشاران نظامی آمریکا با خانواده‌های‌شان، با کارمندان فنی‌شان، با خدمه‌شان و با هر کسی که وابستگی به آنها دارد، اینها از هر جنایتی که در ایران بکنند مصون هستند. اگر یک خادم آمریکایی اگر یک آشپز آمریکایی مرجع تقلید شما را در وسط بازار ترور کند، زیر پای منکوب کند، پلیس ایران حق ندارد جلوی او را بگیرد! دادگاه‌های ایران حق ندارند محاکمه کنند! بازپرسی کنند! باید برود آمریکا آنجا در آمریکا ارباب‌ها تکلیف تعیین کنند...".مجتبی ذوالقدر محقق و پژوهشگر هدف‌گذاری امام خمینی(ره) در افشای دخالت صددرصدی امریکا در ایران را موجب استیصال رژیم پهلوی در عدم تحمل انتقادهای امام دانست و اظهار داشت: رژیم پهلوی در یک دو سالی که امام قیام کرده بودة شیوه‌های مختلفی را برای ارام کردن ایشان به ار برد، اما هیچکدام کارساز نبود.وی به ترفنده‌های پهلوی در ارتباط با امام خمینی(ره) اشاره کرد و افزود: فریبکاری و وارونه جلوه دادن حقایق، بازداشت و زندان، تهمت، دروغ‌پردازی، جوسازی‌های کاذب، تهدید و تطمیع، وحشی‌گری و کشتار، اختلاف‌افکنی و موارد متعدد دیگر، در برابر مقاومت و درایت امام، رژیم پهلوی نتوانست عوام‌فریبی ار ادامه دهد و تصمیم به تبعید امام خمینی(ره) گرفت. ساواک در این ارتباط اطلاعیه‌ای به این شرح منتشر کرد: "طبق اطلاع موثق و شواهد و دلایل کافی چون رویه آقای خمینی و تحریکات مشارالیه علیه منافع ملت و امنیت و استقلال و تمامیت ارضی کشور تشخیص داده شد، لذا در تاریخ 13 آبان‌ماه 1343، از ایران تبعید گردید".محمد عرفانی، از بازاریانی که آن دوره را درک کرده بود، دستگیری و تبعید امام را سرآغاز بیداری و قیام تدریجی ملت ایران ذکر کرد و گفت: در واقع تظاهرات و راهپیمایی مردم علیه سیاست‌های پهلوی، در واقع اعتراض ملت به امریکا بود؛ چراکه همه می‌دانستند شاه ایران تحت‌الحمایه امریکا و غلام حلقه بگوش امریکا و صهیونیست‌هاست و این تبعید آغازگر نهضت انقلاب اسلامی شد که در نهایت به پیروزی در 22بهمن 1357 انجامید.دانش‌آموزان در 13 آبان با انقلاب میثاق بستند
جمال حسنوند، دبیر کنونی و دانش‌آموز دوران انقلاب، سیزده آبان 1357 را برگ زرین و مقطع حساس انقلاب می‌داند و می‌گوید: "چهارده سال پس از تبعید امام خمینی(ره) آنانی که امام بشارت رشد و ظهورشان را از گهواره‌ها داده بود، پا به عرصه انقلاب اسلامی گذاردند و هزاران دانش‌آموز در مقابل دانشگاه تهران  و در شهرستانها نیز تجمع کرده و همراهی خود با انقلاب را بصورت گسترده اعلام کردند.وی می‌افزاید: شعارهای "درود بر خمینی" و "مرگ بر شاه" توسط خیل عظم دانش‌آموزان پایه‌های حکومت را لرزان کرد و همچون صاعقه‌ای بود برای نابودی رژیم پهلوی.وی با بیان اینکه از صبح روز 13 آبان 1357 دانش‌آموزان در حای که مدارس را تعطیل کردند و به صف تظاهرات علیه رژیم پهلوی پیوستند، شمارش معکوس عمر نظام ستمشاهی آغاز شد. با فعال‌شدن سربازان امام خمینی(ره) و رفتن‌شان به محوطه دانشگاه تهران، ارتش از ساعت یازده ابتداء با گلوله‌های اشک‌آور و سپس گلوله‌های جنگی به صفوف دانش‌آموزان یورش برد و ندای حق‌طلبانه آنان را به خاک و خون کشید. لاله‌های انقلاب یکی پس از دیگری به خاک و خون افتادند و با شعارهای "لاالله الا الله" و "الله اکبر، خمینی رهبر"، خون تازه‌ای را به رگ‌های انقلاب پمپاژ کردند و سقوط رژیم منحوس پهلوی را قطعی ساختند".این مبارز و مجاهد انقلاب عنوان کرد: "امام در پیامی به مناسبت شهادت دانش‌آموزان از پاریس برای امت قهرمان ایران فرمودند: "عزیزان من! صبور باشید که پیروزی نهایی نزدیک است و خدا با صابران است...، من از این راه دور چشم امید به شما دوخته‌ام...، صدای آزادیخواهی و استقلال‌طلبی شما را به گوش جهانیان می‌رسانم".عزت‌بخشی مقاومت در مقابل ذلت‌آوری تسلیمامین‌علی رضوی، دانش‌آموز عضو بسیج دانش‌آموزی، نقش دانش‌آموزان را از ابتدای انقلاب تاکنون در صیانت از انقلاب تاثیرگزار و برجسته دانست و گفت: برای نوجوانان و جوانان، که در قالب‌های دانش‌آموزی و دانشجویی تعریف می‌شوند، مهم‌ترین مساله دفاع از انقلاب و دستاوردهای آن است که در این ارتباط ، حماسه‌سازی آنان را در دفاع مقدس و نهضت نرم‌افزاری و تلاش برای رسیدن به قله‌های علمی را همگان شاهدند و نیازی به یادآوری نیست؛ چراکه بدست آوردن رتبه‌های برتز و ممتاز در المپیادهای جهانی و حضور در عرصه سازندگی کشور آنان کاملاً مشهود است.زهرا حسنیان فرد، دانش‌آموز دیگری توجه دشمنان انقلاب به نوجوانان و جوانان را نشانه نقش این قشر در حفظ و اعتلای انقلاب می‌داند و می‌گوید: "از حجم توطئه‌های دشمنان برای به انحراف کشاندن دانش‌آموزان و دانشجویان کشور بویژه در حوزه‌های فرهنگی و اخلاقی گویای اهمیت آنان در حفظ و ماندگاری انقلاب دارد و مسئولان کشور برای حفظ این سرمایه انقلاب باید همه تلاش خود را مصروف بدارند.استکبارستیزی یعنی مبارزه با امریکا به‌عنوان شیطان بزرگعلی‌رضا محسنی‌راد، استادیا ر دانشگاه، تسخیر لانه جاسوسی از سوی دانشجویان پیرو خط امام(ره) در 13 آبان 1358 را حرکتی  برگرفته از ذات انقلاب اسلامی در استکبارستیزی و رشد آگاهی‌ها و بروز بودن دانشجویان پیرو خط امام دانست و اظهار کرد: "در حرکت دانشجویان چیزی که خیره‌کننده است، بهنگام بودن و بالابودن سطح فهم و آگاهی‌های سیاسی و اطلاع از عمق اقدام‌های امریکا در لانه جاسوسی‌اش در تهران بود که سفارتخانه را به پایگاه جاسوسی و هدایت عملیات در کل منطقه درآورده بود و حرکت دانشجویان فوق‌العاده راهبردی و حیاتی بود تا آن حد که حضرت امام(ره) از آن به عنوان "انقلاب بزرگ‌تر از انقلاب 22بهمن" یاد فرمودند و این گواه بر عمق راهبردی این اقدام دانشجویان است.وی مخالفت لیبرالیست‌ها و نهضت‌آزادی‌ها، که دولت موقت را در تیول خود داشتند، از حرکت دانشجویان پیرو خط امام را همراهی جریان نفوذ با منویات شیطان بزرگ ذکر کرد و افزود: "خط غرب‌زدگی در ایران سابقه طولانی دارد و منحصر به امروز و برخی دولتمردان ندارد، بلکه از روزهای نخست پیروزی انقلاب با رسوخ در تاروپود نظام سعی داشت و دارد تا به نوعی پای امریکا و اروپا را به ایران و مقدرات این ملت شریف و آزاده باز کند.این استاد دانشگاه با بیان اینکه امریکا بنابه ذات استکباری خود از روز نخست انقلاب درصدد براندازی نظام از طرق مختلف و بویژه از راه نفوذ و تغییر دستگاه محاسباتی مسئولان جمهوری اسلامی بوده و هست، یادآور شد: امریکا از روز نخست پیروزی انقلاب سرناسازگاری و براندازی نظام را داشته و با انواع توطئه‌ها و تحریم‌ها و محاصره‌ها سعی کرد تا به قول وزیر جنگ‌اش، واین برگر، ریشه ملت ایران را بخشکاند و در همان راستا امروز، که با بیش از 24 تریلیون دلار بدهی و شکست نظامی در جنگ‌های مختلف و فضاحت‌ای سیاسی در منطقه ژئواستراتژیک اسیای خاور دور، در بدترین شرایط قرار دارد، همچنان با رجزخوانی سعی دارد تا عوامل خودفروخته داخلی را در صحنه حفظ کند و برای مردم ایران هر روز دردسرهای جدید بوجود آورد.امریکا ورشکسته‌ای با ادعای قلدریمصطفی امامی‌فرد، کارشناس مسائل سیاسی، امریکا را فاقد اعتبار سایسی و اجتماعی در جهان دانست و گفت: "نقض تعهدات بین‌المللی و خروج از پیمان‌های جهانی سازمان ملل بویژه از کمیته حقوق بشر، برای امریکا هیچ اعتباری را باقی نگذارد و امروزه اکثر قریب به اتفاق کشورها معتقدند که مقر سازمان ملل باید از امریکا به کشور دیگر انتقال یابد تا این سازمان بین‌المللی از الیگارشی امریکا خارج شود و بتواند با تنفس آزاد در صدد استیفای حقوق مظلومان برآید.وی با اشاره به اظهارات امام خمینی(ره) در مورد اقدام انقلابی دانشجویان پیرو خط امام، به بیان بخشی از فرمایشات امام پرداخت و گفت: " امام این حرکت دانشجویان را "انقلاب دوم" و انقلابی بزرگ‌تر از انقلاب اول می‌نامند  و فریاد بر می‌آورند: "شما می‌بینید که الان مرکز فساد امریکا را جوان‌ها رفته‌اند گرفته‌اند و امریکائی‌ها هم که در آنجا بودندگرفتند و آن لانه فساد را بدست آوردند و آمریکا هیچ غلطی نمی‌تواند بکند و جوانها مطمئن باشند که آمریکا هیچ غلطی نمی‌تواند بکند".همه سفارتخانه‌های آمریکا، کانون جاسوسی‌اندمحمد سفیری، کارشناس ارشد مسائل سیاسی، اسناد به‌دست آمده از لانه جاسوسی آمریکا را نشانه درستی اطلاعات دانشجویان پیرو خط امام برشمرد و با بیان اینکه تمام سفارتخانه‌های امریکا در جهان دارای کارویژه جاسوسی هستند، اظهار کرد: "ویلیام کیسی"، رئیس پیشین سیا، در اسفند 1361 گفته بود: "سازمان سیا در تمامی کشورهایی که برای آمریکا اهمیت حیاتی داشته باشد، فعالیت‌های جاسوسی شدیدی را به منظور ارزیابی میزان ثبات سیاسی و اقتصادی این کشورها اعمال می‌کند، وی "جیمی کارتر" رئیس جمهور اسبق آمریکا را به خاطر عذم آگاهی و اتخاذ تدابیر لازم به منظور جلوگیری از سقوط شاه در ایران مورد نکوهش قرار داد و گفت: "چنین اتفاقی علیه منافع آمریکا در هیچ کجای جهان اتفاق نخواهد افتاد".این تحلیل‌گر مسائل سیاسی تغییر موضع برخی از دست‌اندرکاران تسخیر لانه جاسوسی آمریکا را از عجائب عبرت‌های روزگار توصیف کرد و افزود: "گرفتار شدن در چنبره‌های اقتصادی و جناحی و تغییر سبک زندگی، که به تغییر سبک فکری نیز می‌انجامد، باعث شد تا برخی از افتخارات ملی به دلدادگی غربی مبتلا شوند و حتی برخی از مسئولان دولت نیز درس لازم را از پیشینه‌های شیطان بزرگ نیاموزند و راه رفته برخی وادادگان را بخواهند مجدد بپیمایند و به لعن خداوند و ملت بزرگ ایران گرفتار شوند.
انتهای پیام/
