
# Μαρτίνς: Να γράψουμε ιστορία στην έδρα της Μπάγερν

Published at: **2019-11-05T19:50:00+00:00**

Author: **SigmaliveSports**

Original: [SIGMALIVE](https://www.sigmalive.com/sports/football/595895/martins-quotna-grapsoume-istoria-stin-edra-tis-mpagernquot)

Ο Πέδρο Μαρτίνς δήλωσε ότι ο Ολυμπιακός έχει ταξιδέψει στο Μόναχο με σκοπό να γράψει ιστορία στο Allianz Arena επικρατώντας της Μπάγερν. Η απάντησή του σε ερώτηση για την ενδεκάδα που θα επιλέξει. ΟΠέδρο Μαρτίνς περιμένει από τον Ολυμπιακό να έχει υψηλό επίπεδο στην απόδοσή του στον αγώνα της Τετάρτης (6/11, 19.55) με τη Μπάγερν. Ο Πορτογάλος δήλωσε ότι στόχος είναι να πάρουν οι "ερυθρόλευκοι" ιστορικό "διπλό". Τι απάντησε σε ερώτηση για τον καταρτισμό της ενδεκάδας, αλλά και για την κατάσταση του Ματιέ Βαλμπουενά.  Πώς περιμένετε την Μπάγερν μετά την αλλαγή προπονητή; "Δεν θα υπάρχουν πολλές αλλαγές. Ο νέος προπονητής δεν είχε πολύ χρόνο. Η φιλοσοφία της θα είναι ίδια. Δεν γνωρίζουμε τι παίκτες θα παρατάξει και τι διάταξη, αλλά θα είναι δυνατή ομάδα, όπως συνήθως". Με τι αποτέλεσμα θα είστε ικανοποιημένος αύριο μετά το παιχνίδι; "Δεν είμαστε ικανοποιημένοι από το αποτέλεσμα του πρώτου αγώνα. Νιώσαμε όμως μια πληρότητα με την εμφάνισή μας. Ελπίζουμε να έχουμε το ίδιο υψηλό επίπεδο. Οι συνθήκες θα είναι διαφορετικές τώρα βέβαια, παίζουμε εκτός έδρας, έχει πληγωθεί ο εγωισμός της Μπάγερν μετά τη βαριά ήττα. Δεν δηλώνουμε ικανοποιημένοι από το πρώτο αποτέλεσμα γιατί χάσαμε". Με τι αποτέλεσμα θα είστε ικανοποιημένος αύριο μετά το παιχνίδι; "Δεν είμαστε ικανοποιημένοι από το αποτέλεσμα του πρώτου αγώνα. Καμία ομάδα δεν μπορεί να είναι ικανοποιημένη όταν χάνει. Νιώσαμε όμως μια πληρότητα γιατί ήμασταν ανταγωνιστικοί. Ελπίζουμε να έχουμε το ίδιο υψηλό επίπεδο στην απόδοσή μας. Οι συνθήκες θα είναι διαφορετικές τώρα βέβαια, παίζουμε εκτός έδρας, έχει πληγωθεί ο εγωισμός της Μπάγερν μετά το πολύ κακό αποτέλεσμα. Δεν δηλώνουμε ικανοποιημένοι από το πρώτο αποτέλεσμα γιατί χάσαμε". Με βάση τα λεγόμενα του Κώστα Τσιμίκα, στην ομάδα υπάρχει αυτοπεποίθηση για το αυριανό παιχνίδι. Αυτό θα είναι ένα από τα στοιχεία που θα βοηθήσουν τον Ολυμπιακό να πάρει θετικό αποτέλεσμα; "Αν δεν έχουμε εμείς αυτοπεποίθηση, τότε ποιος θα το κάνει; Πιστεύουμε στον εαυτό μας, έχουμε φιλοδοξίες, θέλουμε να γράψουμε ιστορία στο Allianz Arena. Ξέρουμε ότι είναι δύσκολο. Οι πιθανότητες υπάρχουν και πρέπει να τις διεκδικήσουμε. Θα πρέπει να παίξουμε με ψυχή, να είμαστε οργανωμένοι, να έχουμε υπομονή και να εκμεταλλευτούμε τις δικές μας ευκαιρίες". Με τον Ερυθρό Αστέρα κάνατε αλλαγές στην ενδεκάδα, προκαλώντας έκπληξη με τις επιλογές σας. Σκέφτεστε κάτι ανάλογο; Ή τώρα που αντίπαλος είναι η Μπάγερν θα σκεφτείτε κάπως διαφορετικά, παρατάσσοντας πιο έμπειρους παίκτες; "Πιστεύω πολύ στην ποιότητα του ρόστερ. Όποιος είναι εδώ, έχει μεγάλη αξία. Επιλέγω πάντα τους πιο κατάλληλους παίκτες. Η ενδεκάδα που θα κατέβει θα είναι κατά τη γνώμη μου η καλύτερη για να αντιμετωπίσει αυτόν τον αγώνα. Δεν θα ανακοινώσω την ενδεκάδα, το συζητάμε μεταξύ μας. Στο Ρέντη υπάρχει μια σχέση εμπιστοσύνης μεταξύ μας, υγιές περιβάλλον. Άρα δεν θα το κάνω, δεν θέλω να χάσω την υγεία και την ισορροπία μας". Σε τι κατάσταση βρίσκεται ο Βαλμπουενά; Μπορούμε να τον δούμε αύριο βασικό; "Είναι πολύ πιθανό να είναι μέλος του αγώνα. Έχει ξεπεράσει τον τραυματισμό του. Με την Ξάνθη δεν ήταν έτοιμος από άποψη φυσικής κατάστασης. Έχει ποιότητα και μπορεί να φέρει βελτίωση στο παιχνίδι μας. Μετά από 3-4 προπονήσεις είναι πολύ καλά".
