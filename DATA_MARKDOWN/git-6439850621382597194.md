
# বনানী-কাকলী এলাকায় বিস্ফোরণের পর বৈদ্যুতিক বোর্ডে আগুন

Published at: **2019-11-02T13:55:00+00:00**

Author: ****

Original: [Daily Janakantha](http://www.dailyjanakantha.com/details/article/458143/%E0%A6%AC%E0%A6%A8%E0%A6%BE%E0%A6%A8%E0%A7%80-%E0%A6%95%E0%A6%BE%E0%A6%95%E0%A6%B2%E0%A7%80-%E0%A6%8F%E0%A6%B2%E0%A6%BE%E0%A6%95%E0%A6%BE%E0%A7%9F-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%A3%E0%A7%87%E0%A6%B0-%E0%A6%AA%E0%A6%B0-%E0%A6%AC%E0%A7%88%E0%A6%A6%E0%A7%8D%E0%A6%AF%E0%A7%81%E0%A6%A4%E0%A6%BF%E0%A6%95-%E0%A6%AC%E0%A7%8B%E0%A6%B0%E0%A7%8D%E0%A6%A1%E0%A7%87-%E0%A6%86%E0%A6%97%E0%A7%81%E0%A6%A8)

অনলাইন ডেস্ক ॥ রাজধানীর বনানী-কাকলী এলাকায় রাস্তার পাশে একটি বৈদ্যুতিক বোর্ডে ছোট ছোট কয়েকটি বিস্ফোরণ হয়েছে। এতে বৈদ্যুতিক তারে আগুন লেগে যায়। আজ শনিবার সকাল ১০টা ৫০ মিনিটে এ ঘটনা ঘটে।
ফায়ার সার্ভিস ও সিভিল ডিফেন্স সদর দফতর কন্ট্রোল রুমের পাওয়া তথ্য থেকে জানা গেছে, বৈদ্যুতিক তারে আগুন লেগেছে’, এমন সংবাদ পেয়ে ফায়ার সার্ভিসের দুটি ইউনিট ঘটনাস্থলে যায়। তবে তার আগেই ডিপিডিসির (ঢাকা পাওয়ার ডিস্ট্রিবিউশন কোম্পানি লিমিটেড) লোকজন আগুন নিয়ন্ত্রণে আনে। এ ঘটনায় কোনো হতাহতের খবর পাওয়া যায়নি।
জানা গেছে, বৈদ্যুতিক বোর্ডে বিস্ফোরণের সময় গোটা এলাকায় আতঙ্কের সৃষ্টি হয়। সড়কের একপাশে যানচলাচল বন্ধ হয়ে যায়। কিছুক্ষণ পর ডিপিডিসির লোকজন এসে আগুন নিয়ন্ত্রণ করে।
