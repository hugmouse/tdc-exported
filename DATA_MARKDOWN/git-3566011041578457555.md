
# صنعت ورشو بروجرد قابلیت جهانی شدن دارد/ لزوم تسریع در ایجاد کارخانه ورشوسازی

Published at: **2019-11-07T20:31:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545519.html/%D8%B5%D9%86%D8%B9%D8%AA-%D9%88%D8%B1%D8%B4%D9%88-%D8%A8%D8%B1%D9%88%D8%AC%D8%B1%D8%AF-%D9%82%D8%A7%D8%A8%D9%84%DB%8C%D8%AA-%D8%AC%D9%87%D8%A7%D9%86%DB%8C-%D8%B4%D8%AF%D9%86-%D8%AF%D8%A7%D8%B1%D8%AF--%D9%84%D8%B2%D9%88%D9%85-%D8%AA%D8%B3%D8%B1%DB%8C%D8%B9-%D8%AF%D8%B1-%D8%A7%DB%8C%D8%AC%D8%A7%D8%AF-%DA%A9%D8%A7%D8%B1%D8%AE%D8%A7%D9%86%D9%87-%D9%88%D8%B1%D8%B4%D9%88%D8%B3%D8%A7%D8%B2%DB%8C)

معاون میراث فرهنگی کشور گفت: اقدامات لازم در راستای ارتقای صنعت ورشو در بروجرد صورت گیرد تا در آینده پرونده بروجرد را در حوزه ورشو سازی به شورای جهانی برای جهانی شدن این هنر ارائه کنیم.
به گزارش شبکه اطلاع رسانی راه دانا؛ به به نقل از سفیر افلاک، پویا محمودیان عصر امروز در بازدید از صنعت ورشو در خانه تاریخی افتخار الاسلام بروجرد اظهار داشت: امسال بروجرد به عنوان شهر ملی ورشو معرفی شد و با توجه به اینکه ورشو یکی از هنرهای منحصر کشور بوده، هدف این است که شهرهای ملی با این ظرفیت را بتوان در پروسه جهانی شدن قرار دهیم.
وی افزود: هدف از سفر به بروجرد بازدید از ظرفیت ها، مراکز آموزشی، موزه و مکان های فروش صنایع دستی ورشو است که باید بررسی شود و اقداماتی در راستای ارتقای صنعت ورشو در بروجرد صورت گیرد تا در آینده پرونده بروجرد را در حوزه ورشو سازی به شورای جهانی برای جهانی شدن این هنر ارائه کنیم.
معاون صنایع دستی سازمان گردشگری و میراث فرهنگی کشور تصریح کرد: برای اینکه بروجرد به عنوان شهر ملی ورشو اعلام شود مسلتزم داشتن زیر ساخت ها و شرایطی است که امروز ما از نزدیک این حوزه را بروجرد بررسی کنیم تا این هنر بروجرد را به جهانیان معرفی کنیم و همه زنجیره این رشته از تولید تا فروش را بررسی کنیم.
وی با اشاره به تهیه مواد اولیه ورشو گفت: مواد اولیه یکی از الزامات این رشته است و قرار بود کارخانه ای را در بروجرد به جهت تامین مواد اولیه در ورشو راه اندازی کنیم و در این راستا بررسی های لازم صورت گیرد که چگونه می توان تسریع لازم دراین راستا صورت گیرد.
.محمودیان بیان کرد: ورشو یکی از هنرهای منحصر به فرد کشور است که از پیشینه و اصالت تاریخی این هنر می توان به نفع کشور به جهت ارتقای جایگاه اقتصادی صنایع دستی کشور و جذب گردشگر استفاده کرد.
وی با اشاره به اینکه ۲۹۵ رشته مشخص و مصوب در حوزه صنایع دستی کشور وجود دارد خاطرنشان کرد: بسیاری از این رشته ها منحصر به فرد بوده و برخی از رشته ها در حوزه های مختلف با دیگر کشورها مشترک هستند و آنچه به عنوان صنایع دستی محسوب می شود که مصوبه شورای عالی انقلاب فرهنگی را داشته باشد.
معاون صنایع دستی سازمان گردشگری و میراث فرهنگی کشور صنایع دستی را یکی از ارکان صنایع خلاق برشمرد و افزود: صنایع دستی در پیشه های وابسته به خود حرف برای گفتن دارد و امیدواریم در آینده در بحث هم افزایی ارکان صنایع خلاق به یک مدلی برسیم که بتوان حوزه صنایع خلاق را مطرح کنیم.
وی با اشاره به اعتبارات مورد نیاز برای بحث حوزه میراث فرهنگی که در سیل امسال دچار آسیب شده است اظهار داشت: وزارت خانه به شدت پیگیر بحث مرمت بناها، کارگاه ها و هر آنچه در سیل خسارت دیده است هستند اما برای پرداخت خسارت ها اولویت با محصولات کشارورزی و دامی بود که مورد توجه بوده اما به این معنا نیست که حوزه های دیگر مغفول مانده است.
محمودیان تصریح کرد: در حوزه صنایع دستی و مشاغل خانگی بسیاری از کسب و کارها در سیل دچار آسیب شده که پیگیر هستیم تا اعتبارات مود نیاز برای خسارت ها پرداخت شود.
انتهای پیام/
