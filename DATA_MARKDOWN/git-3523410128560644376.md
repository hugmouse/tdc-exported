
# 
        ساعت ۲۴امشب شیرهای گاز برای گازدهی به سانتریفیوژها بازمی شود
      

Published at: **2019-11-06T22:06:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638549/%D8%B3%D8%A7%D8%B9%D8%AA-%DB%B2%DB%B4%D8%A7%D9%85%D8%B4%D8%A8-%D8%B4%DB%8C%D8%B1%D9%87%D8%A7%DB%8C-%DA%AF%D8%A7%D8%B2-%D8%A8%D8%B1%D8%A7%DB%8C-%DA%AF%D8%A7%D8%B2%D8%AF%D9%87%DB%8C-%D8%A8%D9%87-%D8%B3%D8%A7%D9%86%D8%AA%D8%B1%DB%8C%D9%81%DB%8C%D9%88%DA%98%D9%87%D8%A7-%D8%A8%D8%A7%D8%B2%D9%85%DB%8C-%D8%B4%D9%88%D8%AF)

به گزارش بولتن نیوز، بر اساس اطلاعات دریافتی از سایت غنی سازی شهید دکتر علیمحمدی و در راستای گام چهارم کاهش تعهدات برجامی، ساعتی پیش پس از اتصال سیلندر خوراک به خطوط گازدهی زنجیره های سانتریفیوژ و پایان موفقیت آمیز خلاءسازی خطوط، عملیات پسیواسیون شروع شده است و پس از این اقدام گازدهی به زنجیره ها آغاز خواهد شد.
تا ساعت ۲۴ امشب زنجیره ها در حال پسیواسیون و خارج کردن گازهای سبک خواهند بود و تیل و پروداکت دومرتبه مخلوط می شوند. پس از نیمه شب شیرها باز شده و محصول جمع آوری خواهد شد فردا بعدازظهر، بعد از پایدار شدن شرایط نمونه گیری انجام خواهد شد.
رئیس جمهوری روز گذشته در مراسم افتتاح کارخانه نوآوری از اجرای گام چهارم کاهش تعهدات برجامی ایران خبر داد و گفت از فردا (امروز چهارشنبه) به زنجیره میانی سانتریفیوژهای IR۶ گاز تزریق خواهد شد.
رئیس جمهوری در عین حال تاکید کرد که این گام هم همانند سه گام قبلی ایران برگشت پذیر است و در صورتی که شرکای برجام به تعهدات خود برگردند ایران هم تعهدات خود را اجرا خواهد کرد.
کاظم غریب آبادی سفیر ایران در وین هم روز سه شنبه اعلام کرد که کاهش تعهدات برجامی ایران و گاز دهی(UF۶) در تاسیسات فردو طی نامه ای به اطلاع آژانس بین المللی انرژی اتمی رسید.
