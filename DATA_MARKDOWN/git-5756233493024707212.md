
# سوداگر مرگ با ۲۱ کیلوگرم شیشه دستگیر شد

Published at: **2019-11-02T04:02:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619315/%D8%B3%D9%88%D8%AF%D8%A7%DA%AF%D8%B1-%D9%85%D8%B1%DA%AF-%D8%A8%D8%A7-%DB%B2%DB%B1-%DA%A9%DB%8C%D9%84%D9%88%DA%AF%D8%B1%D9%85-%D8%B4%DB%8C%D8%B4%D9%87-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF)


        فرمانده انتظامی دشت آزادگان گفت: یک قاچاقچی مواد مخدر صنعتی در این شهرستان دستگیر و ۲۱ کیلوگرم شیشه کشف شد.
      

        آفتاب‌‌نیوز :
      
سرهنگ سید قاسم موسوی جمعه در تشریح این خبر اظهار داشت: ماموران کلانتری ۱۳ بخش بستان با تلاش اطلاعاتی از فعالیت یک قاچاقچی موادمخدر صنعتی شیشه که از مرزهای شرقی وارد کشور شده بود، مطلع و دستگیری این فرد به صورت ویژه در دستور کار قرار گرفت.
وی افزود: ماموران پلیس پس از انجام اقدامات اطلاعاتی و مراقبتی شبانه روزی، سوداگر مرگ را حین جابه جای مواد مخدر با موتورسیکلت شناسایی و در عملیات تعقیب و گریز دستگیر کردند.
فرمانده انتظامی شهرستان دشت آزادگان تصریح کرد: ۲۱ کیلوگرم شیشه در بازرسی از موتورسیکلت این متهم کشف شد.
سرهنگ موسوی با اشاره به اینکه متهم به همراه موتورسیکلت توقیفی و مواد مخدر به مرجع قضایی تحویل داده شد، گفت: نیروی انتظامی با تلاش شبانه روزی با سوداگران مرگ و مخلان امنیت به شدت برخورد می کند و اجازه جولان به آن ها نخواهد داد.
