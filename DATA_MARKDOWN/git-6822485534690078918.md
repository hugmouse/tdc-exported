
# یش‌بینی جالب از افزایش قیمت نفت در ۲۰۲۰

Published at: **2019-11-04T07:00:00+00:00**

Author: ****

Original: [جامعه خبری تحلیلی الف](https://www.alef.ir/news/3980813015.html)

حاشیه های سود پالایشگاهی و کاهش ذخایر تولیدی به همراه کند شدن رشد تولید نفت و کاهش تولید اوپک نشانه هایی از افزایش قیمت نفت خام و کاهش ذخایر آن است.
  به گزارش تسنیم به نقل از سیکینگ آلفا، قیمت نفت بالاخره پس از چند ماه پایین ماندن کمی افزایش یافت. ظاهراً بیشتر افزایش قیمت نفت در این هفته با افزایش کلی بازار سهام همراه بوده است. احتمال زیادی وجود دارد که قیمت نفت در سال آینده 50 درصد بالاتر رود.
وقتی در مورد قیمت نفت خام صحبت می شود، باید با ذخایر نفت خام طی یک دوره پنج ساله آغاز کرد تا متوجه تعادل بین عرضه و تقاضا شد. ذخایر نفتی در 2019 نسبت به 2018 پایین آمده است. ارقامی که اداره اطلاعات انرژی آمریکا از ذخایر نفتی در هفته گذشته منتشر کرد، این تفاوت را چند میلیون بشکه نشان می دهد.
از نظر آماری ارتباطی قوی بین بالا و پایین رفتن این اختلاف و قیمت نفت وجود دارد. به عبارت دیگر، کاهش ذخایر نفتی باعث افزایش قیمت نفت می شود و این روند ادامه دارد.
به نظر می رسد در حال حاضر به خاطر نگرانی های عمومی در مورد رکود اقتصادی، تقاضا بیش از پیش مورد توجه قرار گرفته است. اولین و بزرگترین بخش تقاضا متعلق به مصرف پالایشگاهی می‌شود و این بخش بدون شک در 2019 ضعیف شده است.
مصرف پالایشگاهی در اکثر روزهای 2019 پایین تر از میانگین 5 ساله قرار داشته است. رسانه های مالی به درستی به این حقیقت اشاره کرده‌اند که تقاضا در سال جاری به طرز غیر معمولی پایین بوده است و دلیل آن کند شدن کلی اقتصاد جهان و تغییر استاندارد سوخت دریایی در 2020 است. ولی با مشاهده افزایش تقاضای پالایشگاهی طی دو هفته گذشته، به نظر می‌رسد تقاضا در کل هم افزایش خواهد یافت.
در حالی که تقاضای پالایشگاهی در اکتبر به خاطر تغییرات فصلی پایین بوده است، تقاضا برای محصولات نفتی همچنان باقی است.  این تقاضای واقعی باعث پایین آمدن ذخایر بنزین و میعانات گازی شده است.
کاهش ذخایر باعث افزایش اختلاف قیمت بین نفت خام و محصولات نفتی مثل بنزین و میعانات گازی در آمریکای شمالی شده است. وقتی این اختلاف قیمت افزایش می یابد پالایشگاه ها از نظر اقتصادی تشویق می شوند تا نفت خام بیشتری تولید کنند و محصولات بیشتری بفروشند.
در حال حاضر این اختلاف قیمت نشانه خوبی است برای افزایش تقاضای پالایشگاهی و این افزایش تقاضا در دو هفته گذشته مطمئناً ادامه می یابد تا این حاشیه سود را جذب کند. این محرک اقتصادی به همراه افزایش فعالیت پالایشگاه ها عاملی خواهد بود برای ایجاد تعادل.
عامل بعدی برای افزایش تقاضا صادرات نفت خام است که شرایط خوبی دارد. صادرات نفت در اکثر ماه های 2019 رو به افزایش بوده است و با توجه به علاقه و توانایی آمریکا به افزایش ظرفیت صادرات، احتمالاً این روند افزایشی ادامه می یابد.
یک تحقیق ساده نشان می‌دهد که ترس از کاهش تقاضا بر قیمت نفت خام تاثیر می گذارد ولی اطلاعات واقعی چیز دیگری را نشان می دهند. فعالیت های پالایشگاهی ضعیف بوده ولی رو به افزایش است و صادرات نفت خام هم ادامه می یابد.
بخش عرضه این تعادل هم خوش بینانه است.درست است که تولید نفت خام رو به افزایش است ولی این همه داستان نیست. اگر به سرعت رشد تولید نگاهی بیندازید ، متوجه کند شدن آن طی سال جاری می شوید. رشد تولید نفت در حال حاضر در کندترین حد طی 20 سال گذشته قرار دارد.
در بررسی رشد تولید باید به یاد داشته باشیم که برای متعادل نگه داشتن بازارهای نفت،تولید نفت باید افزایش یابد چون جمعیت و فعالیت های اقتصادی افزایش می یابد که تاثیر مستقیمی بر تقاضا دارد.این بدان معناست که که هرگونه کند شدن رشد تولید برای تعادل ذخایر نفتی خوشبینانه است چون عرضه کمتری برای تقاضا در دست خواهد بود.
عامل بعدی ایجاد کننده تعادل در بخش عرضه واردات است که آن هم بسیار خوشبینانه است.
در حال حاضر به نظر می رسد که بازاراحتمالافزایش قیمت  نفت خام را نادیده می‌گیرد. بازار تصور می‌کند که تقاضا ضعیف است ولی حاشیه های سود پالایشگاهی وکاهش ذخایر تولیدی نشان می‌دهد که تقاضا در آینده نزدیک افزایش می یابد.این عوامل به همراه کند شدن رشد تولید نفت و کاهش تولید اوپک نشانه هایی از افزایش قیمت نفت خام و کاهش ذخایر آن است.
