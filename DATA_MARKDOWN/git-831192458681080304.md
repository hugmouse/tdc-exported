
# Συγκλονίζει ο Τατσόπουλος: «Είμαι ο παλιός Τατσόπουλος και χειρότερος!…» – Η μεταθανάτια ιδέα και η δεύτερη ευκαιρία που τον άλλαξαν ριζικά!

Published at: **2019-11-07T13:00:13+00:00**

Author: ****

Original: [europost.gr](https://europost.gr/sygklonizei-o-tatsopoylos-eimai-o-palios-tatsopoylos-kai-cheiroteros-i-metathanatia-idea-kai-i-deyteri-eykairia-poy-ton-allaxan-rizika/)

«Είχα το κεφάλι μου στη θέση του γιατί με το κεφάλι μου δουλεύω, εάν το έχανα αυτό, είναι ισοδύναμο με τον θάνατο», τόνισε ο Πέτρος Τατσόπουλος μιλώντας για την περιπέτεια που πέρασε με την υγεία του.
Ο Πέτρος Τατσόπουλος, μιλώντας στο ΣΚΑΪ, θυμήθηκε τις πρώτες ώρες στο νοσοκομείο όταν μεταφέρθηκε με ανεύρυσμα αορτής, λίγο μετά την κατάρρευσή του σε στούντιο τηλεοπτικού σταθμού. Οπως είπε, πήρε μια μεταθανάτια ιδέα, αλλά έγινε ανεκτικότερος απέναντι στους άλλους και ισχυροποιήθηκε ο δεσμός του με τα παιδιά του, αφού κατάλαβαν ότι «ο δεσμός είναι εύθραυστος».
«Είμαι ο παλιός Τατσόπουλος και χειρότερος»Στην ερώτηση αν είναι ο «παλιός Τατσόπουλος» απάντησε «είμαι ο παλιός Τατσόπουλος και χειρότερος» και συνέχισε: «Δεύτερη ευκαιρία. Κάνεις restart. Γιατί με το ανεύρυσμα δεν είσαι και καρδιοπαθής. Για να το πω όσο πιο απλά γίνεται: διαχωρισμός ανιούσας αορτής. Η αορτή είναι το μεγαλύτερο αγγείο που υπάρχει και μεταφέρει το αίμα από την καρδιά παντού. Γι’ αυτό κινδυνεύεις απ’ όλα. Σχίζεται με τον διαχωρισμό. Και το αίμα δεν μπορεί πια να κυκλοφορήσει. Πνίγει το αίμα την καρδιά. Δεν είναι πολύ δύσκολο από καθαρά χειρουργική πλευρά. Το δύσκολο είναι να προλάβεις. Οι περισσότεροι πεθαίνουν καθ’ οδόν», είπε ο Πέτρος Τατσόπουλος.Ο Τατσόπουλος θα αφιερώσει το επόμενο του βιβλίο στον γιατρό του
Κατά τη διάρκεια της συνέντευξης ο Πέτρος Τατσόπουλος ανέφερε μάλιστα ότι θα αφιερώσει το επόμενο βιβλίο του στον γιατρό του, Δημήτρη Λυμπεριάδη, ο οποίος τον χειρούργησε. «Πήρε όλη την ευθύνη πάνω του. Είπε ότι δεν θα πάμε για αγγειογραφία. Παίρνω πάνω μου την ευθύνη ότι αυτός ο άνθρωπος έχει ανεύρυσμα. Θα του αφιερώσω και το βιβλίο μου, είναι το λιγότερο πράγμα που μπορώ να κάνω», ανέφερε ο συγγραφέας.
Τατσόπουλος: Στο παρελθόν δεν έκανα τακτικές εξετάσειςΟπως εξήγησε ο Πέτρος Τατσόπουλος μετά από μία τέτοια περιπέτεια υγείας «σίγουρα επανακαθορίζεις τα πράγματα. Λες στα μικρά πράγματα ας μη δώσω και τόση σημασία». Ο Πέτρος Τατσόπουλος παραδέχθηκε ότι στο παρελθόν δεν έκανε τακτικές εξετάσεις. «Αυτό το οποίο θεωρούσα μαγκιά και λίγο που να μπλέξω γιατί σκεφτόσουν ότι αν πας για εξετάσεις κάτι θα σου βρουν αυτό είναι τεράστιο λάθος γιατί σε βρίσκει απροετοίμαστο. Όχι για να δικαιολογηθώ βέβαια, αλλά ειδικά το ανεύρυσμα το ονομάζουν σιωπηλό δολοφόνο γιατί δεν έχει συμπτώματα», είπε ο Πέτρος Τατσόπουλος.
Επιπλέον περιέγραψε ότι μετά το χειρουργείο η κατάσταση ήταν δύσκολη αλλά είναι ο ίδιος Τατσόπουλος «και χειρότερος». «Οι πρώτες ερωτήσεις του γιατρού ήταν ανάλογες. Πολύ στοιχειώδη πράγματα λογικής να δει αν αντιλαμβάνεσαι τα στοιχειώδη. Είχα το κεφάλι μου στην θέση του γιατί με το κεφάλι μου δουλεύω, εάν το έχανα αυτό είναι ισοδύναμο με τον θάνατο. Μπορεί να ξυπνήσει και ψυχωτικός κάποιος για πάντα. Γιατί έχεις πάρει βαριά οπιούχα φάρμακα. Αμέσως μετά έχεις παραισθήσεις οι οποίες σιγά σιγά εξαφανίζονται. Υπάρχει και το δυσάρεστο σενάριο να είναι μόνιμες», είπε ο Πέτρος Τατσόπουλος.
