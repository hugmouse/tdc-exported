
# تغییر فصل و سرما دلیل اصلی افزایش قیمت گوجه و خیار در بازار

Published at: **2019-11-05T10:29:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545050.html/%D8%AA%D8%BA%DB%8C%DB%8C%D8%B1-%D9%81%D8%B5%D9%84-%D9%88-%D8%B3%D8%B1%D9%85%D8%A7-%D8%AF%D9%84%DB%8C%D9%84-%D8%A7%D8%B5%D9%84%DB%8C-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%AF%D9%88%D8%AC%D9%87-%D9%88-%D8%AE%DB%8C%D8%A7%D8%B1-%D8%AF%D8%B1-%D8%A8%D8%A7%D8%B2%D8%A7%D8%B1)

رصد میدانی از بازار استان حاکی از افزایش قیمت گوجه و خیار در بازار را دارد و بر این اساس، قیمت فعلی گوجه و خیار در درب واحدهای کسبی میوه و تره‌بار به طور میانگین 6 تا 8 هزار تومان است.
به گزارش شبکه اطلاع رسانی راه دانا؛ به نقل از بلاغ، رصد میدانی در بازار میوه و تره‌بار حاکی از افزایش قیمت و گرانی خیار و گوجه طی روزهای اخیر دارد.قیمت فعلی گوجه و خیار در درب واحدهای کسبی میوه و تره‌بار به طور میانگین 6 تا 8 هزار تومان است و با توجه به سهم بسزای این دو میوه در سبد خرید خانوارهای مازندرانی، گلایه خریدارن را به همراه داشته است.البته افزایش قیمت موز که چند ماهی است آغاز شده است همچنان ادامه دارد و قیمت آن در بازار به ازای هر کیلو 14 تا 15 هزار تومان و به ازای هر دانه دو تا 3 هزار تومان است.امیرحسین فخرآوران رئیس اتحادیه میوه و تره‌بار مرکز مازندران در گفت‌وگو با خبرنگار بلاغ در این باره اظهار کرد: هر ساله با شروع فصل پاییز و تغییر فصل، با ورود سرما شاهد کاهش میوه‌های بوته‌ای در بازار و نهایتا افزایش قیمت میوه‌هایی مثل گوجه و خیار هستیم.وی افزود: در حال حاضر خیار بوته‌ای به خاطر فصل و سرما دیگر به بازار نمی‌آید و به زبان عرف، فصلش تمام شده است و بازار این محصول را خیارهای درختی تامین می‌کند.رئیس اتحادیه میوه و تره‌بار مرکز مازندران خاطرنشان کرد: با توجه به سهمی که خیارهای بوته‌ای و محلی در تامین نیاز بازار داشتند و اکنون این خلأ با توجه به تغییر فصل به وجود آمده، بر هم خوردن تعادل میان عرضه و تقاضا، کمی در قیمت‌ها اثر گذاشته است.رئیس میدان میوه و تره‌بار مرکز استان ادامه داد: موز هم یک میوه وارداتی است و قیمت آن متاثر از نرخ دلار و مناسبات گمرکی و تجاری است.فخرآوران متذکر شد: در حال حاضر، قیمت هر کیلو خیار درختی در میدان میوه 5 هزار تومان، گوجه 3500 تا 4 هزار تومان و موز هر کیلو 11 هزار تومان است.بنا بر اعلام اتحادیه میادین میوه و تره‌بار مرکز مازندران، سیب قرمز بین 4 تا 5 هزار تومان، انار 7 هزار تومان، گلابی بندرگز بین 8 تا 10 هزار تومان، گلابی بیروتی 17 هزار تومان، خرمالو 3 هزار تومان، انگور بی دانه 8 زهار تومان، انگور سیاه 6 هزار تومان، کیوی 5 هزر تومان، سیب زمینی و پیاز بین 3 تا 3500 تومان، به بین 5 تا 7 هزار تومان، هویج، کلم سفید و قرمز و بادمجان بین دو تا 2500 تومان قیمت‌گذرای شده است.گفتنی است نرخ فروش این محصولات در بازار میوه و خرده فروشی‌ها با احتساب سود قانونی 35 درصدی محاسبه و به دست مشتریان می‌رسد.انتهای پیام/
