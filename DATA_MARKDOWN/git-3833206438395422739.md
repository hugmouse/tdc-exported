
# Най-модерните тежкотоварни транспортни средства на CNG идват в Пловдив

Published at: **2019-11-05T05:55:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Nai-modernite-tezhkotovarni-transportni-sredstva-na-CNG-idvat-v-Plovdiv-911164)

Най-модерните тежкотоварни транспортни средства на CNG идват в Пловдив на 5 ноември. Градът под тепетата е финалната спирка от мащабното роуд шоу в цялата страна. Модерните возила на метан обиколиха 7 града в България, в рамките на кампания под мотото "Устойчивост! Сега и Отвъд хоризонта!“
Кампанията включва срещи с бизнеса на местно ниво, на които ще бъдат представени модерните решения за "чиста“ бързина на доставките. Целта на тези срещи е да се изградят връзки и взаимоотношения между клиенти, доставчиците на метан, фирмите-потребители на транспортни услуги и общините, които да превърнат "чистите“ доставки в цялостна и завършена транспортна система.
Срещата в Пловдив ще се проведе 10:00 до 12:00 часа в Агри М на Голямоконарско шосе на 4-ти километър. На нея ще бъдат представени презентации, филми, ще бъдат организирани дискусии и тест драйв на модерните транспортни средства на метан за превоз на товари и пътници.
