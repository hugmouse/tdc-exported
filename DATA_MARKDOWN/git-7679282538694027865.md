
# झारखंड विधानसभा चुनाव 2019: कांग्रेस पार्टी अपने पुराने नेताओं पर लगाएगी दांव

Published at: **2019-11-05T15:41:48+00:00**

Author: **आईएएनएस। ,रांची।**

Original: [https://www.livehindustan.com](https://www.livehindustan.com/jharkhand/story-jharkhand-assembly-elections-2019-congress-party-will-bet-on-its-old-leaders-2833663.html)

विपक्षी दलों के संभावित महागठबंधन को लेकर अभी भले ही तस्वीर साफ नहीं हो पाई है, परंतु अधिकांश विपक्षी दलों ने चुनाव की घोषणा के बाद प्रत्याशियों के चयन को लेकर जोड़तोड़ प्रारंभ हो गई है। कांग्रेस में भी प्रत्याशियों को लेकर रांची से दिल्ली तक बैठकों का दौर शुरू हो गया है। सूत्रों के अनुसार, कांग्रेस ने इस चुनाव में अपने पुराने योद्घाओं को मैदान में उतारकर विजयश्री प्राप्त करने की रणनीति बनाई है। कांग्रेस के एक नेता ने मंगलवार को बताया कि सोमवार को रांची में प्रदेश चुनाव समिति की बैठक हुई थी। बैठक में विधानसभा क्षेत्रवार टिकट के लिए आवेदनों की समीक्षा की गई।

        Read Also: बिहार, ओडिशा, बंगाल और उत्तर प्रदेश के दिग्गज संभालेंगे भाजपा का चुनाव प्रबंधन
      
नेता ने कहा कि बैठक में चुनाव समिति ने भाजपा को हराने के लिए पाटीर् के सभी बड़े नेताओं को मैदान में उतारने की रणनीति पर चचार् की। इसके अलावा वर्तमान विधायकों को टिकट देने की अनुशंसा करते हुए प्रत्येक विधानसभा क्षेत्र से तीन-तीन नामों को केंद्रीय स्क्रीनिंग कमेटी को भेजने का निर्णय लिया है। कांग्रेस के प्रदेश अध्यक्ष रामेश्वर उरांव ने दिल्ली जाने से पहले कहा, 'कांग्रेस ने महागठबंधन में 35 सीटों पर दावेदारी की है, परंतु अभी बात चल रही है। यह तय नहीं है। पार्टी सभी स्थिति को लेकर चुनाव लड़ने की तैयारी कर रही है।'उन्होंने कहा कि कांग्रेस के टिकट दिल्ली में स्क्रीनिंग कमेटी की बैठक में तय किए जाएंगे।
इधर, कांग्रेस के एक नेता का दावा है कि प्रदेश अध्यक्ष रामेश्वर उरांव, विधायक दल के नेता आलमगीर आलम, प्रदीप बलमुचू, पूर्व केंद्रीय मंत्री सुबोधकांत सहाय, सरफराज अहमद, कार्यकारी प्रदेश अध्यक्ष इरफान अंसारी, केशव महतो कमलेश जैसे नेता टिकट के दावेदारों की सूची में हैं। दावा है कि पार्टी अधिकांश मौजूदा विधायकों पर फिर से दांव लगाएगी। सूत्रों के मुताबिक, दिल्ली में बुधवार को केंद्रीय स्क्रीनिंग कमेटी की बैठक होने वाली है। इस बैठक में भाग लेने के लिए रामेश्वर उरांव दिल्ली रवाना हो गए हैं।

        पाइए देश-दुनिया की हर खबर सबसे पहले www.livehindustan.com पर। लाइव हिन्दुस्तान से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।   
      
