
# కేసీఆర్‌పై చర్యలు తీసుకోవాలి: వీహెచ్

Published at: **2019-11-04T20:14:20+00:00**

Author: ****

Original: [Andhrajyothy](https://www.andhrajyothy.com/artical?SID=946299)

ADVT
హైదరాబాద్: ముఖ్యమంత్రి కేసీఆర్‌కు రాజ్యాంగంపై ఏమాత్రం అవగాహన లేదని కాంగ్రెస్ సీనియర్ నేత వి. హనుమంతరావు విమర్శించారు. 80 వేల పుస్తకాలు చదవానన్న కేసీఆర్.. రాజ్యంగం కూడా చదవితే బాగుండేదని వ్యాఖ్యానించారు. సోమవారం ఇక్కడ మీడియాతో మాట్లాడిన ఆయన.. తెలంగాణ వచ్చాక కేసీఆర్ కుటుంబం ఒక్కటే బాగుపడిందన్నారు. కార్మికులకు డెడ్‌లైన్ విధించడం అప్రజాస్వామికం అన్నారు. కార్మికుల మధ్య చిచ్చు పెట్టి పబ్బం గడుపుకుంటున్నారని దుయ్యబట్టారు. 16 మంది ఆర్టీసీ కార్మికుల మరణానికి కేసీఆరే కారణం అన్నారు. ఆర్టీసీ ఆస్తులను కేసీఆర్ తన అనుయాయులకు కట్టబెట్టేందుకు ప్రయత్నిస్తున్నారని వీహెచ్ ఆరోపించారు. మనీ లాండరింగ్, సీబీఐ కేసులు ఉన్న కేసీఆర్‌పై కేంద్రం వెంటనే చర్యలు తీసుకోవాలని డిమాండ్ చేశారు.
