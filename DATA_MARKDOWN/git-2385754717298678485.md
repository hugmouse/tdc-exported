
# Μίλησε (και) για το μέλλον του ο Ζαχίντ!

Published at: **2019-11-02T12:56:00+00:00**

Author: **Sigmalivesports**

Original: [SIGMALIVE](https://www.sigmalive.com/sports/football/595404/milise-kai-gia-to-mellon-tou-o-zaxint)

Ο Γκίας Ζαχίντ τόνισε ότι ο Παναθηναϊκός έχει την ποιότητα για να κερδίσει τον ΠΑΟΚ στην Τούμπα.Με αφορμή το αυριανό ντέρμπι ανάμεσα σε ΠΑΟΚ και Παναθηναϊκό (03/11, 20.00) ο Γκίας Ζαχίντ μίλησε στη Nova. Αναφέρθηκε στην μέχρι τώρα πορεία των «πρασίνων», στο πρόβλημα στο σκοράρισμα, όπως φυσικά και στο ματς της Τούμπας.  Αναλυτικά οι δηλώσεις του Ζαχίντ: Για τους σημαντικούς βαθμούς που έχουν χαθεί μέχρι τώρα: «Στο τελευταίο μας παιχνίδι πρωταθλήματος, παίξαμε καλά, όμως χάσαμε. Οι αντίπαλοι δεν έκαναν σχεδόν τίποτα, δημιουργήσαμε ευκαιρίες, όμως σκοράραμε μόνο ένα γκολ και ήταν πολύ αργά. Δεν ξέρω ποιος είναι ο λόγος γι΄αυτό, είναι δύσκολο να πω... Δεν είναι εύκολα μέχρι τώρα, στην αρχή δεν παίζαμε καλά και χάσαμε τα παιχνίδια, στη συνέχεια βρήκαμε το ρυθμό και κυριαρχούσαμε επί του αντιπάλου μας, ωστόσο δεν κερδίσαμε τα ματς με την Ξάνθη και τη Λάρισα. Είναι ένα δύσκολο κομμάτι, όμως αισθάνομαι πως μπορούμε να το ανατρέψουμε. Πλέον έχουμε καλύτερο ρυθμό, έχουμε μεγαλύτερη αυτοπεποίθηση, όλοι παίζουν καλύτερα και πιστεύω ότι θα "γυρίσει". Νομίζω ότι μπορούμε να κερδίσουμε περισσότερα παιχνίδια».  Για το πρόβλημα που αντιμετωπίζει ο Παναθηναϊκός στο σκοράρισμα: «Έχουμε μεγάλα προβλήματα στο σκοράρισμα, όμως πρέπει να βρούμε τη λύση γι΄αυτό και νομίζω θα το κάνουμε. Δημιουργούμε πολλές ευκαιρίες, υπάρχει μια δυσκολία στο σκοράρισμα, ωστόσο στα τελευταία παιχνίδια είμαστε αρκετοί παίκτες στη μεγάλη περιοχή του αντίπαλοι, είμαστε περισσότερο απειλητικοί και θεωρώ ότι είναι θέμα χρόνου να σκοράρουμε πιο πολλά γκολ. Είναι δύσκολο να πω ποια είναι η λύση, ωστόσο πιστεύω ότι διαθέτουμε καλούς παίκτες στην επίθεση, οι οποίοι μπορούν να σκοράρουν. Ο Κίκο (Μακέντα) επέστρεψε και τον χρειαζόμαστε, ενώ οι υπόλοιποι πρέπει να πάρουμε περισσότερες ευθύνες για να σκοράρουμε. Με αυτόν τον τρόπο θα έρθουν τα γκολ και οι νίκες. Πρέπει να συνεχίσουμε στον ίδιο δρόμο, να κυριαρχούμε στο παιχνίδι, να δημιουργούμε ευκαιρίες και θα έρθουν τα γκολ και οι τρεις βαθμοί».  Για το ντέρμπι με τον ΠΑΟΚ: «Περιμένω ένα καλό παιχνίδι με πολλούς οπαδούς σε ένα καλό γήπεδο. Έχω ακούσει καλά πράγματα για την ατμόσφαιρα στην Τούμπα και ανυπομονώ, γιατί αυτά είναι τα παιχνίδια στα οποία θέλεις να παίξεις και να είσαι μέρος τους. Γνωρίζω πως θα είναι δύσκολα, όμως αυτά τα παιχνίδια έχουν τη δική τους ζωή. Άρα πρέπει να συνεχίσουμε στο δρόμο που έχουμε τελευταία και να βελτιώσουμε κάποια πράγματα, όπως το σκοράρισμα. Πρέπει να φέρουμε το παιχνίδι στα μέτρα μας και νομίζω ότι έχουμε καλές πιθανότητες για να πάμε καλά εκεί. Ελπίζω να πάρουμε μια καλή νίκη στην Τούμπα. Θα μας βοηθήσει, θα βοηθήσει την αυτοπεποίθηση μας και θα είναι κάτι καλό για την ομάδα μας».  Για το αν αποκτούν έξτρα κίνητρο για τη νίκη εξαιτίας του αήττητου σερί του ΠΑΟΚ: «Έχω ακούσει γι' αυτή τη μεγάλη αήττητη περίοδο του ΠΑΟΚ και μας δίνει μεγαλύτερη χαρά στο παιχνίδι. Θέλουμε να πάμε εκεί και να σταματήσουμε αυτό το ρεκόρ. Αυτά τα παιχνίδια έχουν τη δική του ζωή. Επομένως θα πάμε εκεί για να απολαύσουμε το παιχνίδι και θα κάνουμε ότι καλύτερο μπορούμε για να πετύχουμε το στόχο μας και να κερδίσουμε. Το πιστεύω ότι μπορούμε να το κάνουμε. Έχουμε την ποιότητα για να πάμε εκεί και να κερδίσουμε το παιχνίδι».  Για την αγωνιστική προσαρμογή του και τις καλές του εμφανίσεις στα τελευταία παιχνίδια: «Μου πήρε κάποιο χρόνο, ωστόσο αισθάνομαι ότι φτάνω στο επίπεδο μου. Ακόμα αισθάνομαι ότι έχω λίγα ακόμα να δώσω και περιμένω περισσότερο από τον εαυτό μου και ελπίζω να φτάσω στο καλύτερο το συντομότερο δυνατό. Όμως αισθάνομαι καλά, αισθάνομαι έτοιμος, αισθάνομαι χαρούμενος που είμαι εδώ και παίζοντας με τον τρόπο που κάνουμε, αισθάνομαι καλά όταν βρίσκομαι στο γήπεδο. Ελπίζω να πάμε καλύτερα και να συνεχίσουμε στη διαδρομή μας. Να βελτιωθούμε και να βελτιωθώ, γιατί πιστεύω ότι έχω περιθώρια βελτίωσης και ελπίζω να δώσω περισσότερα στα επόμενα παιχνίδια και να φτάσω στο καλύτερο μου επίπεδο».  Για το αν στοχεύει στην επιστροφή του στην Εθνική Νορβηγίας: «Ασφαλώς και θέλω να παίξω στην Εθνική Νορβηγίας, όμως δεν έχω μιλήσει πολύ γι΄αυτό. Είμαι εδώ για να παίξω γι΄αυτόν τον σπουδαίο σύλλογο, να παίξω ποδόσφαιρο, να το απολαύσω και να κάνω όσα έκανα τα τελευταία χρόνια. Ελπίζω να ανοίξουν κάποιες πόρτες, όμως αν συμβεί, θα συμβεί... Θα το δούμε, ίσως γίνει, ίσως όχι. Όμως επικεντρώνομαι να κάνω ότι καλύτερο για τον Παναθηναϊκό και να τον βοηθήσω να πετύχει κάποια καλά πράγματα. Επίσης θέλω να βελτιωθώ και να παίξω καλά, όπως κάνω τα τελευταία χρόνια. Στη συνέχεια τι μπορεί να φέρει αυτό, θα το δούμε... ». Για το αν σκέφτεται την παραμονή του στον Παναθηναϊκό και τα επόμενα χρόνια: «Δεν ξέρω... Θα το δούμε όταν τελειώσει η σεζόν. Όμως αγαπώ αυτό το σύλλογο, είναι μια σπουδαία ομάδα και η Αθήνα είναι μια υπέροχη πόλη. Αυτή τη στιγμή είμαι πολύ χαρούμενος εδώ και κάθε μέρα ανυπομονώ για τις προπονήσεις και τους αγώνες. Ωστόσο δεν έχω σκεφτεί τι μπορεί να γίνει του χρόνου ή τα επόμενα χρόνια. Απλά θέλω να επικεντρωθώ σε αυτή τη σεζόν και θα δούμε τι ευκαιρίες θα προκύψουν. Αν υπάρχει η προοπτική παραμονής, είναι κάτι που θα δούμε μετά το τέλος της σεζόν. Απλά θέλω να απολαύσω το παιχνίδι μου, την παρουσία μου σε αυτό τον σύλλογο και να μείνω συγκεντρωμένος σε αυτή τη σεζόν».  Πηγή: sdna.gr
