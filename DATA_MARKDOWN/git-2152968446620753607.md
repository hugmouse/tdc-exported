
# Ранно и бързо превключване на скорости – какво ни носи?

Published at: **2019-11-03T17:47:00+00:00**

Author: **Боряна Павлова**

Original: [Dnes.bg](https://www.dnes.bg/cars/2019/11/03/ranno-i-byrzo-prevkliuchvane-na-skorosti-kakvo-ni-nosi.428385)

На пръв поглед може да ви се стори, че "ранно" и "бързо" сменяне на предавката се отнасят за едно и също нещо. Всъщност това са два съвсем отделни термина, всеки от които носи различни ефекти със себе си.
Ранното превключване е термин, който се използва за навременно задействане на по-горна предавка - преди двигателят да е влязъл във високи обороти. Ранното превключване намалява наличната към момента мощност на автомобила. Така ускорението не може да бъде много бързо. В същото време разходът на гориво пада. Когато превключите рано, може да карате много икономично. Този тип шофиране се нарича и шофиране на ниски обороти, защото се използва само долната част на оборотния диапазон на автомобила.
Когато говорим за бързо превключване, се има предвид друг тип техника. Тя може да бъде научена от всеки. При ускорение кракът остава на газта. В същото време се натиска съединителят. Така се получава ефект на „междинна газ“. В същото време оборотите остават високи, защото десният крак продължава да натиска газта.
Бързото превключване трябва да се упражнява, защото може да претовари предавателната кутия. Намерете баланса между подаване на газ и натискане на съединителя. Едва тогава бързото превключване може да ви донесе ползи.
Когато искате да постигнете бързо висока скорост на магистралата, трябва да превключвате бързо. За разлика от икономичното ранно превключване педалът се натиска докрай. Ускорението се подпомага от бързото превключване. Ако превключвате бавно, ускорението се прекъсва за по-дълго време и желаната скорост не се достига достатъчно бързо.
Бързото превключване при модерните автомобили е по-лесно, отколкото при старите. Ходът на лоста на модерните кутии е по-къс и съединителят отговаря по-добре. Ако ускорението не ви е достатъчно, трябва да върнете една предавка. Така оборотите се увеличават и автомобилът ускорява по-интензивно.Степента на ускорението зависи от мощността на двигателя. Двигателите с по-ниска мощност не развъртат така добре на високи обороти.
При високи обороти разходът на гориво се увеличава. Бързото движение по магистрала с над 130 км/ч може да доведе до разход от 50 % над средния. Имайте това предвид, когато предвиждате бързо шофиране между две точки.
Важно е да не забравяте и безопасността. Бързото превключване и бързото шофиране водят до по-висок риск за вас и другите участници в движението. В нормалния трафик този тип превключване не трябва да се използва. Употребата му е препоръчителна на празна магистрала при сухо време и дневна светлина.Още за автомобилите четете в Automedia.bg
