
# జార్ఖండ్‌లో మోగిన ఎన్నికల నగారా!

Published at: **2019-11-01T17:15:24+00:00**

Author: ****

Original: [Andhrajyothy](https://www.andhrajyothy.com/artical?SID=943715)

Ph: 88865 47666ప్రవేశం ఉచితం ADVT
న్యూఢిల్లీ: జార్ఖండ్‌ అసెంబ్లీ ఎన్నికల షెడ్యూల్ ఇవాళ విడుదలైంది. కేంద్ర ఎన్నికల సంఘం చీఫ్ సునీల్ అరోరా ఎన్నికల తేదీలను ప్రకటించారు. మొత్తం ఐదు విడతల్లో జార్ఖండ్ ఎన్నికలు నిర్వహించనున్నట్టు సునీల్ అరోరా తెలిపారు. ఈ నెల 30న తొలివిడత పోలింగ్ జరగనుంది. డిసెంబర్ 7, 12, 16, 20 తేదీల్లో వరుసగా రెండు, మూడు, నాలుగు, ఐదో విడత పోలింగ్ నిర్వహించనున్నారు. డిసెంబర్ 23న ఎన్నికల ఫలితాలు వెల్లడి కానున్నాయి. కాగా జార్ఖండ్‌లోని మొత్తం 19 జిల్లాల్లో 13 జిల్లాలను మావోయిస్టు ప్రభావిత జిల్లాలుగా ఈసీ గుర్తించింది.  జార్ఖండ్ అసెంబ్లీలో మొత్తం 81 స్థానాలు ఉన్నాయి. 2.26 కోట్ల మంది ఓటర్లు ఉన్నారు.  వచ్చే ఏడాది జనవరి 5వ తేదీతో ప్రస్తుత అసెంబ్లీ గడువు ముగియనుంది. 
 గిరిజనులు అత్యధికంగా ఉన్న జార్ఖండ్‌లో ప్రస్తుతం బీజేపీ ప్రభుత్వం అధికారంలో ఉంది. వచ్చే ఎన్నికల్లో మళ్లీ తిరిగి అధికారం నిలబెట్టుకుంటామని ముఖ్యమంత్రి రఘువర్ దాస్ ధీమా వ్యక్తం చేస్తున్నారు. 2014 ఎన్నికల్లో బీజేపీ 37 స్థానాల్లో విజయం సాధించింది. ఎన్నికలు ముగియగానే మాజీ సీఎం బాబూలాల్ మరండి పార్టీ జేవీఎం నుంచి ఆరుగురు ఎమ్మెల్యేలు బీజేపీలో చేరడంతో కమలం పార్టీ ప్రభుత్వానికి మార్గం సుగమం అయ్యింది.  ఇటీవల హర్యానా, మహారాష్ట్ర ఎన్నికల్లో అతి పెద్ద పార్టీగా అవతరించిన నేపథ్యంలో... కమల నాథులు ఇక్కడ రెట్టింపు ఉత్సాహంతో ప్రచారం చేసే అవకాశం ఉంది. కాగా ఎన్నికల షెడ్యూల్ ప్రకటనతో నేటి నుంచి జార్ఖండ్‌లో ఎన్నికల కోడ్ అమల్లోకి రానుంది.
