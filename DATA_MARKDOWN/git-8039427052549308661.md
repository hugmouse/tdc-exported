
# ఎక్కువగా సంబరపడిపోవద్దు: అమెరికాకు ఐసిస్ వార్నింగ్

Published at: **2019-11-01T14:39:29+00:00**

Author: ****

Original: [Andhrajyothy](https://www.andhrajyothy.com/artical?SID=943683)

Ph: 88865 47666ప్రవేశం ఉచితం ADVT
బేరూట్: ఐసిస్ అధినేత అబూ-బకర్‌-అల్-బగ్దాదీ మృతి చెందాడని సదరు ఉగ్రవాద సంస్థ అధికారికంగా ప్రకటించింది. అబూ-ఇబ్రహీమ్-అల్-హష్మీ-అల్-ఖురేషీని ఐసిస్ తమ నాయకుడిగా ఎన్నుకున్నట్టు  ఓ ప్రకటనలో తెలిపింది. "మేము వ్యథ చెందుతున్నాం.." అంటూ బగ్దాదీ మృతిపై సంతాపం తెలిపింది. ఈ సందర్భంగా అమెరికా అధ్యక్షుడు ట్రంప్‌పై ఐసిస్ ప్రతినిధి తీవ్ర విమర్శలు చేశారు. ట్రంప్ ఓ మతస్థిమితం లేని ముసలివ్యక్తి అంటూ కామెంట్ చేశారు. "అమెరికా..ఎక్కువగా సంబరపడిపోకు. మేం పగ తీర్చుకుంటాం. ఐసిస్ నూతన సారధి మీకు తగిన రీతిలో సమాధానం చెబుతారు" అని అమెరికాకు ఆయన వార్నింగ్ ఇచ్చారు.
 
అయితే కొత్త ఐసీస్ చీఫ్ ఖురేషీ గురించి బయట ప్రపంచానికి పెద్దగా తేలియదు. బగ్దాదీ మృతిచెందాడంటూ గతంలో వదంతులు వ్యాపించిన సమయయాల్లో అరుదుగా మాత్రమే అతడి పేరు తెరమీదకు వచ్చేది. "అతడి గురించి మాకు పెద్దగా తెలీదు. ఐసిస్ షరియా కమిటీకి ఖురేషీ నేతృత్వం వహిస్తాడనే సమాచారం మాత్రమే మా వద్ద ఉంది" అని ఐసిస్ వ్యవహారాల విశ్లేషకుడు ఒకరు తెలిపారు.
