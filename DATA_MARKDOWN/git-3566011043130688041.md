
# واکنش ترامپ به سانتریفیوژهای پیشرفته ایران

Published at: **2019-11-05T09:20:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545046.html/%D9%88%D8%A7%DA%A9%D9%86%D8%B4-%D8%AA%D8%B1%D8%A7%D9%85%D9%BE-%D8%A8%D9%87-%D8%B3%D8%A7%D9%86%D8%AA%D8%B1%DB%8C%D9%81%DB%8C%D9%88%DA%98%D9%87%D8%A7%DB%8C-%D9%BE%DB%8C%D8%B4%D8%B1%D9%81%D8%AA%D9%87-%D8%A7%DB%8C%D8%B1%D8%A7%D9%86)

رئیس‌جمهور آمریکا بعد از مواجه‌شدن با سوال خبرنگاران درباره سانتریفیوژهای پیشرفته ایران و همچنین بی‌تاثیر بودن تحریم‌های جدید، پاسخ مبهمی به آنها داد.
به گزارش شبکه اطلاع رسانی راه دانا؛ تصمیم دولت آمریکا به ریاست «دونالد ترامپ» برای اعمال تحریم بر ۹ شخص و ۱ نهاد ایرانی در شامگاه دوشنبه، دستمایه سوال خبرنگاران از وی شد.
ترامپ در گفت‌وگوی کوتاهی با خبرنگاران مقابل کاخ سفید، در پاسخ به سوال خبرنگار شبکه «صدای آمریکا» درباره اینکه چه اقدامی باید در واکنش به راه‌اندازی سانتریفیوژهای پیشرفته ایرانی انجام شود، گفت: «ما در حال بررسی آن هستیم، خواهید دید».   وی همچنین در پاسخ به این سوال «تحریم‌ها تا کجا دیگر کافی نیستند و هم‌اکنون به کدام سمت رهسپار هستیم»، فقط به گفتن یک کلمه بسنده کرد: «ببینید!»   «علی‌اکبر صالحی» رئیس سازمان انرژی اتمی روز دوشنبه از راه‌اندازی زنجیره ۳۰ تایی سانتریفیوژهای IR۶ خبر داده و گفت: «تعداد سانتریفیوژهایی که در طول این دو ماه نصب کردیم نزدیک به 15 سانتریفیوژ نسل جدید است که یک دستاورد بسیار عظیم است».   از سوی دیگر وزارت خزانه‌داری آمریکا شامگاه دوشنبه نام ۹ فرد (از جمله رئیس قوه قضائیه و مشاور مقام معظم رهبری) و یک نهاد ایرانی (ستاد کل نیروهای مسلح) را به فهرست تحریم‌های خود اضافه کرد.   منبع: فارس
