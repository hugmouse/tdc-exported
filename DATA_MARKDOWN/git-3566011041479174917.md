
# ترکی الفیصل: حمله به آرامکو اثرات قابل‌توجهی روی عربستان داشت

Published at: **2019-11-01T20:31:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543937.html/%D8%AA%D8%B1%DA%A9%DB%8C-%D8%A7%D9%84%D9%81%DB%8C%D8%B5%D9%84--%D8%AD%D9%85%D9%84%D9%87-%D8%A8%D9%87-%D8%A2%D8%B1%D8%A7%D9%85%DA%A9%D9%88-%D8%A7%D8%AB%D8%B1%D8%A7%D8%AA-%D9%82%D8%A7%D8%A8%D9%84-%D8%AA%D9%88%D8%AC%D9%87%DB%8C-%D8%B1%D9%88%DB%8C-%D8%B9%D8%B1%D8%A8%D8%B3%D8%AA%D8%A7%D9%86-%D8%AF%D8%A7%D8%B4%D8%AA)

رئیس اسبق دستگاه استخبارات عربستان سعودی گفته حمله به تأسیسات نفت عربستان سعودی اثرات قابل‌توجهی روی این کشور داشته است.
به گزارش شبکه اطلاع رسانی راه دانا؛ «ترکی الفیصل»، رئیس اسبق دستگاه استخبارات عربستان سعودی گفته حملات پهپادی و موشکی «اثرات قابل‌توجهی» روی عربستان سعودی داشته است. 
الفیصل در مصاحبه‌ای با رسانه آمریکایی «المانیتور» گفت حمله به تأسیسات نفت «البقیق» و «خریص»، سطح هشدار درباره تهدید بالقوه ایران را بالا برده است. 
وی اضافه کرد: «این حمله موجب شده که عربستان سعودی قابلیت‌های دفاعی خودش را در مناطقی که ممکن است در برابر حمله ایران آسیب‌پذیر باشد بهبود ببخشد.»
ارتش و کمیته‌های مردمی یمن شهریورماه سال جاری با ۱۰ فروند پهپاد، تأسیسات نفتی «بقیق» و «خریص» وابسته به شرکت آرامکو را هدف قرار دادند که در پی آن به اذعان وزیر انرژی سعودی ۵.۷ میلیون بشکه تولید نفت این کشور به حالت تعلیق در آمد.
ترکی الفیصل که در حال حاضر مدیر عامل اندیشکده «مرکز ملک فیصل برای تحقیق و مطالعات اسلامی است» در بخش دیگری از این مصاحبه مدعی شد که تغییری در رفتار ایران مشاهده نشده و این کشور علی‌رغم میانجی‌گری پاکستان تمایلی برای دیپلماسی در موضوعات مختلف اعم از یمن نشان نداده است. 
وی گفت: «اگر قرار باشد صلح منطقه‌ای حاصل شود لازم است شاهد حسن نیت از سوی ایران باشیم. اگر ایران حمایتش از حوثی‌ها را قطع کند، ممکن است فرصتی برای حل و فصل دیپلماتیک جنگ در یمن وجود داشته باشد. ولی ما هیچ نشانه‌ای از چنین حسن نیتی ندیده‌ایم.» 
