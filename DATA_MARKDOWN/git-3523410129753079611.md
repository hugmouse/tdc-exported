
# 
        مجموعه موشن‌های «آمریکا ۲۰-» روی آنتن می‌رود
      

Published at: **2019-11-04T14:08:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638087/%D9%85%D8%AC%D9%85%D9%88%D8%B9%D9%87-%D9%85%D9%88%D8%B4%D9%86%E2%80%8C%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%DB%B2%DB%B0-%D8%B1%D9%88%DB%8C-%D8%A2%D9%86%D8%AA%D9%86-%D9%85%DB%8C%E2%80%8C%D8%B1%D9%88%D8%AF)

به گزارش بولتن نیوز، دکتر جلال غفاری قدیر با اشاره به فرا رسیدن ۱۳ آبان روز ملی مبارزه با استکبار جهانی اظهار کرد: بر این اساس شبکه افق سیما با تولید مجموعه‌ای شامل ۱۰ موشن‌گرافیک، سعی کرده است چهره واقعی آمریکا را در سطح بین‌المللی و به روایت آمار و ارقام اعلام شده توسط مراکز و نهاد‌های غربی به تصویر بکشد.
وی افزود: آمریکا ادعای سلطه بر جهان را دارد و خود را بهشت موعود معرفی می‌کند. در حالی که با انواع مشکلات اقتصادی، فرهنگی و اجتماعی دست و پنجه نرم می‌کند.
مدیر شبکه افق سیما با بیان اینکه این مشکلات در حوزه‌های متعددی هستند، گفت: آسیب‌های اجتماعی، مشکلات فرهنگی، فقر و مسائلی از این دست این حوزه‌ها هستند.
وی ادامه داد: مجموعه موشن‌گرافیک «آمریکا ۲۰-» در ۱۰ محور آلودگی محیط زیست، مواد مخدر، نابرابری اقتصادی، هرزه‌نگاری، زندان، تجاوز به زنان، فروش اسلحه، کودک آزاری، فقر و فضای مجازی در شبکه افق سیما تولید شده و به مناسبت ۱۳ آبان از شبکه‌های سیما روی آنتن می‌رود.
این مجموعه با مدت زمان هر قسمت ۹۰ تا ۱۲۰ ثانیه روایتگر مشکلاتی هستند که در جامعه آمریکا وجود دارند و دولت ایالات متحده سعی در کتمان آن‌ها دارند.
در موشن‌گرافیک‌های «آمریکا ۲۰-» به این واقعیت توجه شده که بر خلاف ادعای غربی‌ها، یک واقعیت اساسی وجود دارد و آن، افول موریانه‌وار آمریکا بر اساس شاخص‌ها و رتبه‌بندی‌های جهانی و رژیم‌های سنجش افکار است.
