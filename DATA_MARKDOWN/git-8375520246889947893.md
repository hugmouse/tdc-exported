
# «Посміхайтеся і вас не заарештують» У Китаї терористів будуть виявляти за допомогою емоцій

Published at: **2019-11-04T04:38:52+00:00**

Author: ****

Original: [ГЛАВКОМ](https://glavcom.ua/world/hitech/posmihaytesya-i-vas-ne-zaareshtuyut-u-kitaji-teroristiv-budut-viyavlyati-za-dopomogoyu-emociy-636991.html)

Китайські фахівці розробили технологію розпізнавання емоцій людей, що вже впроваджується в аеропортах країни і на станціях метро для встановлення особи, яка підозрюється у скоєнні злочинів.
Про це повідомляє в п'ятницю британська газета Financial Times.
Зазначається, що над створенням подібної системи працює цілий ряд компаній у всьому світу, в тому числі, Amazon, Microsoft і Google.
«За допомогою відеозапису технологія розпізнавання емоцій може швидко ідентифікувати підозрюваних у злочині, аналізуючи їх психічний стан, що дозволяє виявляти терористів і контрабандистів», - розповів експерт з охорони громадського порядку Лі Сяоюй з Синьцзян-Уйгурського автономного району на північному заході Китаю.
Лі Сяоюй зазначив, що наразі система розпізнавання емоцій вже працює на митниці і допомагає виявляти ознаки агресивності і нервозності, а також рівень стресу і здатність людини нападати на інших.
«Ми працюємо з різними компаніями в Синьцзян-Уйгурському автономному районі, включаючи Hikvision, Uniview, Dahua і Tiandy, - продовжив експерт. - Тільки компанії, які досягли успіху в сфері штучного інтелекту, можуть дійсно досягти успіху в цій галузі».
Як поінформував раніше інформаційний портал «Чжунго сіньвеньван», команда китайських дослідників розробила технологію дистанційного розпізнавання за унікальним малюнком вен на руці людини, що в майбутньому може стати заміною QR-коду та ідентифікації за обличчям. За словами засновника і голови компанії-розробника Melux Се Цинлі, дана технологія, заснована на напрацюваннях в області штучного інтелекту, отримала назву AirWave. Вона дозволяє розрізняти розташування великих вен і капілярів. Користувачеві досить змахнути рукою для проходження процедури ідентифікації або авторизації.
Розташовані під шкірою основні вени і капіляри унікальні і більш складні, ніж система доріг в мегаполісі, наводить портал слова Се Цинлі, який констатував, що дана технологія є найточнішою з доступних на сьогодні у світі. Голова компанії уточнив, що система AirWave здатна точно розпізнати одну руку з мільярда інших менше, ніж за три десятих частки секунди.
