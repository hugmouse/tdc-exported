
# مذاکره و سازش با آمریکا سهم مهلک است

Published at: **2019-11-04T15:44:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544859.html/%D9%85%D8%B0%D8%A7%DA%A9%D8%B1%D9%87-%D9%88-%D8%B3%D8%A7%D8%B2%D8%B4-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D8%B3%D9%87%D9%85-%D9%85%D9%87%D9%84%DA%A9-%D8%A7%D8%B3%D8%AA)

تحلیلگر مسائل سیاسی با اشاره به تجربیات بین‌المللی رابطه سایر کشورها با آمریکا گفت: تجربیات بین‌المللی گویای این مطلب است که هر نوع مذاکره و سازش با آمریکا سهم مهلک است.rn
به گزارش شبکه اطلاع رسانی راه دانا؛ محمدجواد یاری از تحلیلگران مسائل سیاسی در گفتگو با دیار آفتاب؛ با اشاره به ویژگی‌های استکبار گفت: استکبار یعنی کسی که خود را صاحب مطلق همه حق‌وحقوق دانسته و سایرین را زیردست و رعیت می پندارد. قوانین بین المللی را به نفع خود تصویب و اقدام به کشتار میلیون ها انسان را توجیه می کند. جنگ و غارت اموال سایر کشورها برای به قدرت رسیدن خود را امری مشروع می داند.
یاری اظهار کرد: ایجاد سازمان های بین المللی و وضع قوانین به نفع خود با ظاهر حقوق بشری، تروریست و ناقض حقوق بشر خواندن کسانی که در برابر آنها مقاومت می کند، تحقیر ملتها و ارباب رعیتی از دیگر ویژگی‌های استکبار است.
وی با بیان این مطلب که منطق جمهوری اسلامی در مقابله با استکبار ستیزی یک منطق مبتنی بر مبانی دینی و عقلانیت است، افزود: استکبار ستیزی اقتضای ذاتی هویت نظام اسلامی است که در برابر زور، استکبار و روابط با سلطه گر ایستادگی می کند و سلطه پذیری را قبول نمی کند.
این تحلیلگر مسائل سیاسی با اشاره به اینکه آمریکا عهدشکن است، تشریح کرد: در قراردادهایی نظیر توافق الجزایر، کمک به آزادسازی گروگان های غربی در لبنان، همکاری در رفع بحران افغانستان، مذاکرات هسته ای، پروتکل الحاقی نمونه هایی از مواجهه و مذاکره ایران با آمریکا که در همه این موارد ایران چیزی جز بدعهدی و خیانت از آمریکا ندیده است.
یاری ادامه داد: در طول ۴۰ ساله مذاکرات بی حاصلی با آمریکا انجام شده است که برخی از مسئولین ناآگاه در طول این سالها کشور را به لبه پرتگاه و بحران پیش بردند و مذاکرات را برای مردم بزک می کردند. در حالی که در تمامی این موارد آمریکا عهدشکنی کرد.
وی تصریح کرد: در تمام این موارد امام و رهبری مایل به انجام این مذاکرات نبودند ولی برخی از مسئولین با فشار و عملیات روانی بر مردم مبنی بر اینکه آمریکا راهگشاست نظام را مجبور به انجام مذاکره بی حاصل می کردند و در قبال امتیازاتی که کشور در این مذاکرات داد، هیچ سودی نصیب کشور نشده است.
این تحلیلگر مسائل سیاسی یادآور شد: متاسفانه امروز مسئولینی که حاصل مذاکرات آنها بحران اقتصادی در کشور شده است دوباره سخن از مذاکره و سازش با آمریکا می زنند.
یاری با اشاره به تجربیات بین المللی رابطه سایر کشورها با آمریکا گفت: تجربیات بین المللی گویای این مطلب است که هر نوع مذاکره و سازش با آمریکا سهم مهلک است. تجربیات کشورهای پاکستان، ژاپن، کره جنوبی، آلمان، عراق، لیبی، شیلی و .... که همه این کشورها نوکر و رابطه دوستانه ای با آمریکا داشتند که علاوه بر عقب ماندگی و عدم اقتدار در تصمیم گیریها، کشورهای خود را تبدیل به حیات خلوت نیروهای آمریکایی کردند. اما در مقابل آمریکا جز حمله، افزایش تحریمها و تحقیر و کشتار تحویل این نوکرها نداد.
وی خاطر نشان کرد: هر فردی بدون توجه به تجربیات موجود در خارج یا داخل کشور در خصوص رابطه با آمریکا و نتایج خفت بار آن، سخن از مذاکره با آمریکا و یا سازش با آنها انجام دهد جز فرد خائنی که اطلاع دقیقی از تاریخ و سیاست و حکومت ندارد، نیست.
انتهای پیام/
 
