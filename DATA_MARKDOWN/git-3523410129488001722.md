
# 
        قبل از رفتنم به یوونتوس در آستانه پیوستن به رم بودم
      

Published at: **2019-11-02T11:34:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637427/%D9%82%D8%A8%D9%84-%D8%A7%D8%B2-%D8%B1%D9%81%D8%AA%D9%86%D9%85-%D8%A8%D9%87-%DB%8C%D9%88%D9%88%D9%86%D8%AA%D9%88%D8%B3-%D8%AF%D8%B1-%D8%A2%D8%B3%D8%AA%D8%A7%D9%86%D9%87-%D9%BE%DB%8C%D9%88%D8%B3%D8%AA%D9%86-%D8%A8%D9%87-%D8%B1%D9%85-%D8%A8%D9%88%D8%AF%D9%85)

به گزارش بولتن نیوز،  آندره‌آ پیرلو که پس از جدایی‌اش از میلان، بین سال‌های 2011 تا 2015 برای یوونتوس بازی کرد به شبکه رادیویی «رادیو رادیو» ایتالیا گفت: پیش از اینکه به یوونتوس بروم، در آستانه پیوستن به رم بودم. مذاکراتی بین ما شده بود، اما در نهایت اقدامی از سوی آنها صورت نگرفت.
باشگاه رم در آن مقطعی که پیرلو از آن صحبت می‌کند، زیر نظر مالکان آمریکایی‌اش در حال ورود به دوره‌ای جدید بود و لوئیس انریکه، سرمربی پیشین بارسلونا را هم در آن دوره روی نیمکت مربیگری‌‌اش داشت.
هافبک پیشین تیم ملی فوتبال ایتالیا پس از 10 سال حضور در میلان در حالی به یوونتوس پیوست که با این تیم موفق شد چهار قهرمانی در سری A ایتالیا، یک قهرمانی در جام حذفی ایتالیا و دو قهرمانی در سوپرجام ایتالیا را تجربه کند. در سوی دیگر رم در این مدت زمان به هیچ عنوانی دست نیافت.
پیرلو در سال 2015 بیانکونری را به مقصد MLS ترک کرد و پس از دو فصل و نیم بازی برای نیویورک‌سیتی، با پیراهن این تیم آمریکایی از فوتبال خداحافظی کرد
