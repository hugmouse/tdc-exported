
# അയോദ്ധ്യ വിധി: യുപിയില്‍ സുരക്ഷ ശക്തമാക്കി കേന്ദ്രസര്‍ക്കാര്‍; നാലായിരത്തിലധികം അര്‍ധസൈനികരെ വിന്യസിക്കും

Published at: **2019-11-05T21:06:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/india/news/ayodhya-case-verdict-high-security-in-up)

ന്യൂഡല്‍ഹി : അയോദ്ധ്യ കേസില്‍ വിധിയുമായി ബന്ധപ്പെട്ട് ഉത്തര്‍പ്രദേശില്‍ സുരക്ഷ ശക്തമാക്കാനൊരുങ്ങി കേന്ദ്ര സര്‍ക്കാര്‍. ഉത്തര്‍പ്രദേശിലെ ക്രമസമാധാനം നിലനിര്‍ത്താന്‍ നാലായിരത്തിലധികം അര്‍ധസൈനികരെ കേന്ദ്രം ഉത്തര്‍പ്രദേശിലേക്ക് അയച്ചു. ഇവര്‍ നവംബര്‍ 11 നോടെ ഉത്തര്‍പ്രദേശില്‍ എത്തുമെന്നാണ് റിപ്പോര്‍ട്ട്. നവംബര്‍ 18 വരെ സൈനികര്‍ ഉത്തര്‍പ്രദേശില്‍ സുരക്ഷ ഒരുക്കും.
സുരക്ഷയ്ക്കായി 15 കമ്പനി സൈനികരെ അയക്കാനാണ്  കേന്ദ്രം അനുമതി നല്‍കിയത്. നിലവില്‍ 10 കമ്പനി ദ്രുത കര്‍മ്മ സേന ഉത്തര്‍പ്രദേശില്‍ വിന്യസിച്ചിട്ടുണ്ട്. ഉത്തര്‍പ്രദേശിലെ സംഘര്‍ഷ ബാധിത പ്രദേശങ്ങളായ കാന്‍പൂര്‍, അലിഖണ്ഡ്, ലക്‌നൗ, അസംഖണ്ഡ് എന്നീ പ്രദേശങ്ങളിലാകും അര്‍ധസൈനികര്‍ വിന്യസിക്കുക. സൈനികര്‍ക്ക് ആവശ്യാമായ സൗകര്യങ്ങള്‍ ഒരുക്കാന്‍ കേന്ദ്രം സംസ്ഥാന സര്‍ക്കാരിനോട് നിര്‍ദ്ദേശിച്ചിട്ടുണ്ട്.
ചെറിയ സുരക്ഷ വീഴ്ചകള്‍ പോലും വലിയ പ്രത്യാഘാതങ്ങള്‍ ഉണ്ടാകുമെന്ന കേന്ദ്രത്തിന്റെ വിലിയിരുത്തലിനെ തുടര്‍ന്നാണ് കൂടുതല്‍ സൈനികരെ ഉത്തര്‍പ്രദേശിലേക്ക് അയച്ചത്.  
