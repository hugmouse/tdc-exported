
# اثرگذاری خباثت‌های آمریکایی بر ورزش ایران/ مذاکره با آمریکا گل به خودی است

Published at: **2019-11-02T11:47:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544070.html/%D8%A7%D8%AB%D8%B1%DA%AF%D8%B0%D8%A7%D8%B1%DB%8C-%D8%AE%D8%A8%D8%A7%D8%AB%D8%AA-%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%A8%D8%B1-%D9%88%D8%B1%D8%B2%D8%B4-%D8%A7%DB%8C%D8%B1%D8%A7%D9%86--%D9%85%D8%B0%D8%A7%DA%A9%D8%B1%D9%87-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%DA%AF%D9%84-%D8%A8%D9%87-%D8%AE%D9%88%D8%AF%DB%8C-%D8%A7%D8%B3%D8%AA)

دروازه بان تیم ملی فوتبال ساحلی ایران گفت: نتیجه اعتماد به غرب جز تشدید تحریم ها و فشارهای اقتصادی نتیجه دیگری نداشت چرا اساسا هدف آمریکا در طول چهل سال گذشته فلج کردن و عقب نگه داشتن ایران بوده است.
به گزارش شبکه اطلاع رسانی راه دانا؛حمید بهزادپور در گفتگو با یزدرسا، با بیان این مطلب که آمریکائی‌ها باوجود گذشت ۴۰ سال از انقلاب هنوز رؤیای سرنگونی انقلاب اسلامی ایران را در سر می‌پرانند گفت: از بارزترین علل دشمنی آمریکا و استکبار جهانی با ملت ایران پایبندی به اسلام ناب و ارزش‌های اسلامی، استقلال‌طلبی و روحیه انقلابی مردم است.
  تحریم های ظالمانه نشان دهنده خلق و خوی استکباری امریکاست   دروازه‌ بان تیم ملی فوتبال ساحلی کشورمان افزود: ملت بزرگ ایران با تکیه‌بر ایمان، حس استقلال‌طلبی و اطمینان به نفس خود حرکت قدرتمندانه مردمی را در جهان پایه‌گذاری کرده که این موضوع به مذاق آمریکائی‌ها به دلیل روحیه استکباری و تمامیت‌خواهی خود و اینکه حقی برای انسان‌ها و کشور‌های دیگر قائل نیستند خوش نیامده است.   وی تصریح کرد: آن‌ها می‌خواهند کشورهای جهان را ازلحاظ فرهنگی، اقتصادی و سیاسی وابسته به خودشان نگه‌دارند و طبیعی است که زمانی که کشوری مستقل باشد و با اعتماد به خود در راهی که او را به سمت اهداف والا سوق می‌دهد حرکت کند، آن‌ها به‌شدت عصبانی و ناراضی می‌شوند.   اثرگذاری خباثت های آمریکایی بر ورزش ایران   بهزاد پور در ادامه با اشاره به تحریم‌های آمریکائی‌ها در عرصه ورزش اظهار داشت: خباثت‌های آمریکائی‌ها به‌اندازه‌ای است که تحریم‌های ناجوانمردانه خود را در عرصه ورزش کشور اعمال کردند به‌گونه‌ای که محدودیت‌های بانکی باعث شده این روزها مربیان و بازیکنان خارجی به‌مرور با تصور اینکه نمی‌توانند حق‌وحقوقشان را به شکل رسمی و قانونی دریافت کنند، قید حضور در ایران را بزنند ضمن اینکه برگزاری اردوی های برون‌مرزی و اعزام به رقابت‌های مختلف خارجی نیز متأثر از این اتفاق بوده و در اکثر مواقع فدراسیون‌ها، تیم‌ها و ورزشکاران برای تأمین مخارج ارزی سفر با مشکل روبرو هستند.   این ورزشکار ملی‌پوش با اشاره به این موضوع که ملت ایران در طول این 4 دهه، آمریکا و دستگاه استکباری را درمانده کرده است اظهار داشت: بیداری مسلمان‌ها که به‌واسطه پیروزی انقلاب اسلامی شکل‌گرفته و صدور انقلاب به سایر کشور‌های منطقه امروز آنان را مستأصل کرده و می‌بینیم که در کشورهایی نظیر یمن، عراق و سوریه جبهه‌های مردمی تمامی نقشه‌های آمریکائی‌ها را به هم می‌زنند.   بهزاد پور در ادامه با تأکید براین نکته که اگر در مقابل آمریکا و استکبار جهانی کوتاه بیاییم نه‌تنها دست از دشمنی‌ها و مخالفت‌های خود برنمی‌دارند بلکه آن‌ها را افزایش می‌دهند ابراز داشت: همواره برخی افراد در داخل کشور از قطع ارتباط با امریکا ابراز ناراحتی می‌کنند اما همگان دیدند که نتیجه اعتماد به این کشور جز تشدید تحریم‌ها و فشارهای اقتصادی نتیجه دیگری نداشت چرا اساساً هدف آمریکا در طول چهل سال گذشته فلج کردن و عقب نگه‌داشتن ایران بوده است.   مذاکره با آمریکا گل به خودی است   سنگربان تیم ملی فوتبال ساحلی کشورمان با اشاره به روایت پیامبر (ص) که مومن هرگز دو بار از یک سوراخ گزیده نمی‌شود خاطرنشان کرد: ازآنجاکه عدم پایبندی آمریکائی‌ها به تعـهدات خـود و بدعهدی آنان در موضوع برجام نشان داد که آنچه رهبر معظم انقلاب در خصوص شیطان بزرگ فرمودند کاملاً درست و دقیق است مذاکره مجدد غیرعاقلانه و غیرمنطقی بوده وقطعا مسئولان نظام دقت لازم را در این زمینه‌دارند. وی تأکید کرد: مذاکره در شرایط فعلی به معنای تسلیم در برابر ظالم و ستمـگر و زیر پا گذاشتـن تمامی ارزش‌های دینی و خون پاک شهدا است.   بهزاد پوربا اشاره به پیشرفت‌های کشور در حوزه‌های دفاعی، زیست‌فناوری، نانو و دیگر رشته‌های علمی تصریح کرد: از روزی که ارتباط ایران با آمریکا قطع شد علی‌رغم دشمنی‌های فراوان در طول این چهل سال و تشدید تحریم‌ها علیه کشور ما روزبه‌روز تهدیدات را به فرصت‌ها بدل ساخته و وابستگی خود را کاهش دادیم و این درحالی است که کشورهایی نظیر عربستان به‌اندازه‌ای سرسپرده و وابسته شده‌اند که به آنان به چشم گاوشیرده نگاه می‌شود.   وی در پایان ابراز داشت: طبیعی است که آمریکائی‌ها از پیشرفت‌های ما ناراحت باشند چراکه ایران را خطر جدی برای خود می‌دانند اما ملت ایران با توکل به خدا و هدایت‌های رهبر معظم انقلاب بر روی پای خود ایستاده و با مقاومت مسیر پیشرفت خود را طی خواهد کرد.   انتهای پیام/  
 
