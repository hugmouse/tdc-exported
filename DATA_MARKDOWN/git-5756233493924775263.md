
# تظاهر کنندگان لبنانی بازهم پل رینگ را بستند؛ مدارس تعطیل است؟

Published at: **2019-11-03T23:59:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619750/%D8%AA%D8%B8%D8%A7%D9%87%D8%B1-%DA%A9%D9%86%D9%86%D8%AF%DA%AF%D8%A7%D9%86-%D9%84%D8%A8%D9%86%D8%A7%D9%86%DB%8C-%D8%A8%D8%A7%D8%B2%D9%87%D9%85-%D9%BE%D9%84-%D8%B1%DB%8C%D9%86%DA%AF-%D8%B1%D8%A7-%D8%A8%D8%B3%D8%AA%D9%86%D8%AF-%D9%85%D8%AF%D8%A7%D8%B1%D8%B3-%D8%AA%D8%B9%D8%B7%DB%8C%D9%84-%D8%A7%D8%B3%D8%AA)


        معترضان در بیروت بار دیگر پل رینگ را بستند و نیروهای امنیتی تلاش می کنند تا این پل را باز کنند و مانع از بسته شدن دیگر راه های ارتباطی شوند.
      

        آفتاب‌‌نیوز :
      
به نقل از اسکای نیوز، امروز تظاهر کنندگان لبنانی در شهرهای بیروت و طرابلس در تجمعی تحت عنوان ” یکشنبه وحدت” حضور گسترده داشتند. آنها با این تجمع خود یک خواسته اساسی دارند و آن اینکه هر چه سریعتر حکومت انتقالی و کابینه جدید اعلام شود تا لبنان وارد مرحله جدیدی شود.
اسکای نیوز نوشت که تظاهر کنندگان بار دیگر پل رینگ را در بیروت بستند این درحالی است که نیروهای امنیتی زیادی در منطقه جل الدیب در شمال بیروت هستند تا مانع از بسته شدن راه های ارتباطی شوند.
با وجود آنکه خبرهای درباره اعتصاب عمومی در روز دوشنبه در لبنان به گوش می رسد اما این خبر رد شده است و وزیر تربیت و آموزش این کشور هم اعلام کرد که فردا همه مدارس و دانشگاه ها باز است و خبر تعطیلی آنها صحت ندارد.
