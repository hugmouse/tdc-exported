
# نگرانی استراماچونی با وجود برد ۵ گله استقلال

Published at: **2019-11-05T17:51:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620091/%D9%86%DA%AF%D8%B1%D8%A7%D9%86%DB%8C-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%A8%D8%A7-%D9%88%D8%AC%D9%88%D8%AF-%D8%A8%D8%B1%D8%AF-%DB%B5-%DA%AF%D9%84%D9%87-%D8%A7%D8%B3%D8%AA%D9%82%D9%84%D8%A7%D9%84)


        استقلال در شبی که هر دو بازیکن خارجی‌اش موفق به گل‌زنی شدند، صنعت نفت را با ۵ گل شکست دادند.
      

        آفتاب‌‌نیوز :
      
استقلال و صنعت نفت امروز (سه‌شنبه) در چارچوب هفته دهم لیگ برتر به مصاف یکدیگر رفتند که این دیدار در نهایت با پیروزی ۵ بر صفر استقلال به پایان رسید. حواشی نیمه دوم بازی به شرح زیر است:
• پیش از آغاز نیمه دوم بازی، مراسم تقدیری با حضور فرزند منصور پورحیدری به مناسب درگذشت مرحوم پورحیدری برگزار شد.
• چند بازیکن استقلال در نیمه دوم دچار مصدومیت جزیی شدند که نگرانی استراماچونی را به همراه داشت اما همه آن‌ها توانستند به بازی ادامه دهند.
• هروویه میلیچ، بازیکن کروات استقلال در این بازی گل پنجم استقلال را به ثمر رساند تا هر دو بازیکن خارجی این تیم مقابل صنعت نفت موفق به گل‌زنی شده باشند.
• نمایش خوب استقلال در چند دیدار اخیرش به خصوص در دیدار امروز با صنعت نفت هواداران استقلال را به شدت به وجد آورد و آن‌ها شعار قهرمانی سر دادند. البته در بین شعارهایشان باز هم شعارهایی علیه فتحی وجود داشت.
