
# Frenki Lampard je zaslužio nagradu, Čelsi spreman da potroši 170.000.000 evra na pojačanja

Published at: **2019-11-05T00:00:00+00:00**

Author: ****

Original: [MozzartSport](https://mozzartsport.com/fudbal/vesti/frenki-lampard-je-zasluzio-nagradu-celsi-spreman-da-potrosi-170-000-000-evra-na-pojacanja/341661)

Čelsi je zbog kazne UEFA prespavao prethodni prelazni rok što se tiče kupovina, a izgubio je najboljeg igrača Edena Azara. Dovoljno da se mnogi navijači Plavaca uplaše kako će ekipa reagovati bez sveže krvi. Pogotovo što je tada došao novi i neiskusni trener Frenk Lampard i što je Čelsi klub koji je navikao da u svakom prelaznom roku dodaje ozbiljna pojačanja
Podsetimo, zbog kršenja nekoliko pravila vezanih za transfere i registraciju igrača mlađih od 18 godina, UEFA je kaznila Čelsi zabranom kupovine novih igrača u dva prelazna roka. Čelsi je prvi deo kazne odradio letos kada nije doveo nijednog fudbalera, a drugi bi trebalo da odradi sledećeg januara i da tek od sledećeg leta normalno funkcioniše na fudbalskom tržištu.
Ispostavilo se da je zabrana kupovine igrača bila najbolja stvar koja je mogla da se desi Lampardu i Čelsiju. Pritisak je spao, a Frenki je hrabro prestrojio ekipu i dao šansu mladim fudbalerima. Sklonio je iz startne postave Žirua i kaldio se na Abrahama koji je postao prvi strelac lige. Lansirao je Mejson Maunta koji je čak stigao i do dresa reprezentacije Engleske, a potpuno je oduševio mladi štoper Fikajo Tomori koji se pokazao kao sjajna zamena za Luiza, a Kristijan Pulišić polako „staje u kopačke“ Edena Azara. Još kada u top formu uđe sveže oporavljeni Kalum Hadson Odoi i kada se od povrede oporavi Ruben Loftus Čik, Čelsi će imati još jači sastav oslonjen na gomilu igrača iz svoje škole koja je godinama beležila dobre rezultate u mlađim kategorijama, ali treneri u prvom timu nisu imali hrabrosti da pruže šansu toj deci u seniorima.   
Ipak, Čelsi se nada da bi već od zime opet mogao da kupuje nove igrače i doda još kvaliteta. Sportski arbitražni sud u Lozani trenutno razmatra žalbu engleskog velikana, a na Stamford Bridžu su optimistični da bi kazna mogla da se smanji sa dva prelazna roka na jedan, i da bi od zime mogli normalno da funkcionišu. Saslušanje je zakazano za 20. novembar, a od njega će zavisiti i neki planovi trenera Frenka Lamparda.„Naravno da ćemo sa posebnim interesovanjem pratiti saslušanje u Arbitražnom sudu. Klub poput Čelsija uvek mora da traži mogućnosti da pojača ekipu u vreme prelaznog roka. Ukoliko to situacija dopusti i ako neki igrači budu mogli da pojačaju naš tim, mi ćemo pokušati da ih dovedemo“, rekao je Lampard.
Ostrvski Telegraf je javio da bi Čelsi odmah u januaru mogao da potroši oko 170.000.000 evra s obzirom na zaradu od oko 200.000.000 evra od letošnjih prodaja Azara, Luiza, Morate i još nekih manje bitnih igrača.
A šta bi Čelsi mogao da kupi za te pare? Pa, makar tri prava pojačanja.
Jedno se već nazire. Čelsijeva želja je francuski napadač Musa Dembele iz Liona kojeg je za januar već naciljali i Mančester Junajted. Ima samo 23 godine, a već zavidno iskustvo iza sebe i sedam sezona profesionalnog fudbala u Premijer ligi, Seltiku i Lionu. Ostrvo mu nije nepoznat ambijent, s obzirom da je lansiran u Fulamu i da je blistao u Seltiku. Na Stamford Bridžu bi mogao da zameni nezadovoljnog Žirua koji će skoro sigurno otići naredne zime, s obzirom da je u poslednjoj godini ugovora. Čelsijev jedini problem je što Dembelea žarko želi i Mančester Junajted i označio ga je kao prvu metu za januar. Ako Čelsi ne dobije zeleno svetlo iz UEFA, na leto bi moglo da bude kasno. Mada, Lionu odgovara da zadrži igrača do leta.
Dok bi Dembele bio pojačanje u napadu, ostale kupovine bi mogle da dođu u odbrani. Lampard je već promovisao Tomorija i Risa Džejmsa, ali ni to mu nije dovoljno. Pominje se da bi želeo da vrati Natana Akea iz Bornmuta. On je ponikao u Čelsiju, da bi ga Bornmut pre dve i po godine kupio za nešto više od 20.000.000 evra. Ali je Čelsi tada insistirao na povratnoj klauzuli i sada može da ga otkupi nazad za 40.000.000 evra. Na kraju, spekuliše se i da bi Ben Čilvel iz Lestera mogao da pojača levi bok.

        LIGA ŠAMPIONA, GRUPNA FAZA - 4. KOLO
      

        
          
            GRUPA A
          
        
      

        Sreda21.00: (1,18) PSŽ (7,75) Klub Briž (13,0)21.00: (1,20) Real Madrid (7,25) Galatasaraj (12,0)
      

        
          
            GRUPA B
          
        
      

        Sreda18.55: (1,20) Bajern (7,5) Olimpijakos (12,0)21.00: (5,10) Crvena zvezda (3,70) Totenhem (1,70)
      

        
          
            GRUPA C
          
        
      

        Sreda21.00: (5,70) Atalanta (4,30) Mančester Siti (1,55)21.00: (2,35) Dinamo Zagreb (3,35) Šahtjor (3,05)
      

        
          
            GRUPA D
          
        
      

        Sreda18.55: (5,50) Lokomotiva Moskva (3,80) Juventus (1,65)21.00: (2,85) Leverkuzen (3,10) Atletiko Madrid (2,60)
      

        
          
            GRUPA E
          
        
      

        Utorak21.00: (1,10) Liverpul (11,0) Genk (19,0)21.00: (1,90) Napoli (3,80) Salcburg (3,80)
      

        
          
            GRUPA F
          
        
      

        Utorak18.55: (1,23) Barselona (7,00) Slavija (10,5)21.00: (2,20) Dortmund (3,35) Inter (3,35)
      

        
          
            GRUPA G
          
        
      

        Utorak18.55: (2,90) Zenit (3,40) RB Lajpcig (2,45)21.00: (2,05) Lion (3,45) Benfika (3,60)
      

        
          
            GRUPA H
          
        
      

        Utorak21.00: (1,90) Čelsi (3,60) Ajaks (4,00)21.00: (1,95) Valensija (3,45) Lil (4,10)
      
*** kvote su podložne promenama
Foto: Reuters

        Pogledajte novu epizodu serije Ekipizza...
      
