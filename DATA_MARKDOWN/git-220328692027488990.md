
# Горанов с подарък за новите кметове

Published at: **2019-11-01T12:44:02+00:00**

Author: **Светлана Владимирова**

Original: [Стандарт Новини](https://standartnews.com/balgariya-politika/goranov-s-podark-za-novite-kmetove-405562.html)

Финансовият министър Владислав Горанов първи направи подарък за новите кметове. В проектобюджета за догодина той предвижда половин милиард повече за общините. Така градовете ще имат още пари за образование, здравеопазване и социални дейности, както и допълнителни средства за почистване на снега и капиталови разходи. Общините ще разполагат с 4,2 млрд.лв за 2020 година.
Най-щедрият бюджет за прехода одобри кабинетът в навечерието на 30-годишния юбилей от началото на демокрацията. Той предвижда минималната работна заплата да скочи на 610 лева, а средната - да стигне 1500 лева, без да се променят данъците. Учителските заплати ще се увеличат със 17% или общо с 360 млн. лева. Ново нарастване с 10 % ще има за заплатите на чиновниците. Пенсиите се вдигат с 6,7% от 1 юли. Парите за здравеопазване ще бъдат с близо 500 млн. лв. повече, като 30 млн. от тях ще са за национална педиатрична болница.
Повишените разходи обаче до голяма степен зависят от изпълнението на три показателя- 3,3 процента ръст на икономиката, 3 милиарда повече събрани от данъци и инфлация в рмките на 2,1 процента.
