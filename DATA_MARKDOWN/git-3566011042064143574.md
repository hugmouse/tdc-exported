
# آغاز ساخت ناوهای جدید برای پاکستان در چین

Published at: **2019-11-02T14:41:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544185.html/%D8%A2%D8%BA%D8%A7%D8%B2-%D8%B3%D8%A7%D8%AE%D8%AA-%D9%86%D8%A7%D9%88%D9%87%D8%A7%DB%8C-%D8%AC%D8%AF%DB%8C%D8%AF-%D8%A8%D8%B1%D8%A7%DB%8C-%D9%BE%D8%A7%DA%A9%D8%B3%D8%AA%D8%A7%D9%86-%D8%AF%D8%B1-%DA%86%DB%8C%D9%86)

مراسم آغاز ساخت دو ناو جدید در چین برای نیروی دریایی پاکستان آغاز شد.
به گزارش شبکه اطلاع رسانی راه دانا؛ مراسم برش فولاد برای شناورهای سوم و چهارم تایپ ۵۴ برای نیروی دریایی پاکستان با حضور سران بلند پایه دو کشور برگزار شد.نیروی دریایی پاکستان به دنبال به خدمت گرفتن 4 فروند از این ناوهای محافظ است. ناوهای محافظ کلاس 054A به مجموعه ای از رادارهای ساخت چین مثل رادار جستجو گر سه بعدی تایپ 382، رادار هدف یاب ماوراء افق تایپ 344 و یا رادارهای کنترل آتش موشک های سطح به هوا و سطح به سطح مجهز است. سامانه ارتباط ماهواره ای در باند Ku ، گیرنده هشدار راداری و سامانه جمع آوری سیگنالهای الکترونیکی که همه ساخت چین است از دیگر سامانه های الکترونیکی این ناو به حساب می آید.
در بخش تسلیحات این شناور چینی به 32 موشک سطح به هوای HQ-16 و 8 فروند موشک سطح به سطح کروز C-803 با قابلیت حمله به اهداف در روی سطح آب و خشکی مسلح شده است. یک توپ 76 میلی متری و دو توپ 7 لول 30 میلی متری به همراه اژدرهای 324 میلی متری و راکت های ضد زیردریایی تسلیحات این ناومحافظ چینی را تشکیل می دهند. این ناو همچنین توان حمل یک فروند بالگرد مثل کاموف 28 یا Z-9C را دارا می باشد.
