
# מתים בשביל לחיות טוב יותר: בדרום קוריאה מציגים - הלוויות לאנשים חיים

Published at: **2019-11-06T10:57:00+00:00**

Author: **רויטרס**

Original: [וואלה! חדשות](https://news.walla.co.il/item/3322008)

שירות חדש בקוריאה הדרומית מציע לקיים הלוויות בחינם - לאנשים חיים. יותר מ-25 אלף איש השתתפו באירועי "הלוויה חיה" ההמוניים שנערכים במרכז הרפואי הילון בסיאול, מאז שנפתח בשנת 2012.המשתתפים בהלוויות החיות מקווים לשפר בצורה זו את חייהם. "ברגע שאתה מודע למוות וחווה אותו, אתה נוקט בגישה חדשה לחיים", סיפר צ'ו ג'ה-היי בן ה-75, שהשתתף בהלוויה חיה לאחרונה כחלק מתוכנית "למות בטוב", שמציעים במרכז.
באירוע השתתפו עשרות בני אדם, מבני נוער ועד לגמלאים. המשתתפים התכסו בתכריכים, הצטלמו בתוך ארונות הקבורה ואף שכבו בתוך ארון קבורה סגור במשך כעשר דקות. צ'וי ג'ין-קיו, סטודנט שהשתתף בלווייה אמר כי הזמן בארון הקבורה עזר לו להבין כי לעתים קרובות מדי הוא רואה באחרים מתחרים.
"כשהייתי בארון הקבורה, תהיתי מה השימוש בזה", אמר הסטודנט בן ה-28 והוסיף כי הוא מתכנן לפתוח עסק משלו לאחר סיום הלימודים, ולא לנסות להיכנס לשוק העבודה התחרותי מידי לטעמו.

        שנה לבחירות הכלליות: הישגים לדמוקרטים בבחירות בוירג'יניה ובקנטאקי 
         נשיא סין נפגש עם מנהיגת הונג קונג: "יש לנו אמון רב בך" 
         דיווח: סוריה העבירה לרוסיה מיירט שרביט קסמים שנפל בשטחה 
         מעסיקים? זוהי רשימת הציוד שלכם לאתר מוצלח ומקצועי תוכן מקודם
      
קוריאה הדרומית מדורגת במקום ה-33 מתוך 40 מדינות שנבדקו במדד החיים הטובים של ה-OECD. לרבים מצעירי קוריאה הדרומית יש תקוות גדולות לחינוך ותעסוקה, שנקלעו לתקופה כלכלית לא פשוטה ומתמודדים עם לחצי החיים. "חשוב ללמוד ולהתכונן למוות גם בגיל צעיר", אמר פרופסור יו און-סיל, רופא בבית החולים האוניברסיטאי אסאן בסיאול, שכתב רב-מכר על המוות.
בשנת 2016 שיעור ההתאבדות בקוריאה הדרומית היה 20.2 לכל 100 אלף תושבים, כמעט כפול מהממוצע העולמי של 10.53, לפי ארגון הבריאות העולמי. המטרה ב"הלוויות החיים", לפי חברת ההלוויות הילון שמציעה את השירות, היא "כדי לעזור לאנשים להעריך את חייהם, ולבקש סליחה ממשפחתם וחבריהם", הסביר ג'ונג יונג-מון, העומד בראש המרכז הרפואי. ג'ונג הוסיף כי הוא נלהב מכך שאנשים מתפייסים בהלווייתו של קרוב משפחה, אך עצוב שהם מחכים כל כך הרבה זמן בשביל להתפייס. "אין לנו זמן לנצח", אמר יונג-מון. "זו הסיבה שלדעתי החוויה הזו כל כך חשובה - אנחנו יכולים להתנצל ולהתפייס מוקדם יותר ולחיות את שארית חיינו בשמחה", הוסיף.
