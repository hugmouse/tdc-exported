
# மானியம் இல்லாத சமையல் எரிவாயு சிலிண்டர் விலை உயர்வு

Published at: **2019-11-01T00:00:00+00:00**

Author: ****

Original: [Dailythnathi.com](https://www.dailythanthi.com/News/India/2019/11/01161001/Increase-in-subsidized-cooking-gas-cylinder-price.vpf)

டெல்லி,இந்தியா முழுவதும் ஒவ்வொரு குடும்பத்திற்கும் வருடத்திற்கு 12 சிலிண்டர்கள் மானிய விலையில் வழங்கப்படுகிறது. அதற்கு மேல் வாங்கப்படும் சிலிண்டர்களை சந்தையில் விற்கப்படும் விலை கொடுத்து வாங்க வேண்டும்.
இந்நிலையில் கடந்த மூன்று மாதங்களாக மானியம் இல்லாத வீட்டு உபயோகத்திற்கான சமையல் எரிவாயு சிலிண்டர் விலை (14.2 கிலோ) படிப்படியாக உயர்ந்து வருகிறது. சென்னையில் கடந்த அக்டோபர் 1ம் தேதி 620 ரூபாய்க்கு விற்கப்பட்ட மானியம் இல்லாத சமையல் எரிவாயு சிலிண்டர் இன்று முதல் ரூ.76.50 காசுகள் உயர்ந்து ரூ.696க்கு விற்பனை செய்யப்படுகிறது. டெல்லியில் 605 ரூபாய்க்கு விற்கப்பட்ட சமையல் எரிவாயு சிலிண்டரின் விலை 681.50 காசுகளாக உயர்ந்துள்ளது. கொல்கத்தாவில் 706 ரூபாய் ஆகவும், மும்பையில் 651 ரூபாய் ஆகவும் உயர்ந்துள்ளது.
