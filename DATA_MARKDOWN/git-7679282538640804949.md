
# टीम इंडिया के लिए बुरी खबर, प्रैक्टिस के दौरान चोटिल हुए कप्तान रोहित शर्मा

Published at: **2019-11-01T12:22:35+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/cricket/story-india-vs-bangladesh-india-captain-rohit-sharma-get-hurt-during-practice-session-at-arun-jaitley-stadium-2827028.html)

भारतीय कप्तान रोहित शर्मा को बांग्लादेश के खिलाफ तीन नवंबर को होने वाले टी20 अंतरराष्ट्रीय मैच की तैयारियों के लिये शुक्रवार को थ्रोडाउन करते हुए गेंद बायीं जांघ पर लग गयी जिससे उन्हें नेट सत्र छोड़कर जाना पड़ा। विराट कोहली की अनुपस्थिति में रोहित तीन मैचों की टी20 श्रृंखला में टीम की अगुआई करेंगे। उन्हें यह गेंद नेट सत्र के शुरू में ही लग गयी। कुछ थ्रोडाउन के बाद एक तेज गेंद उनकी बायीं जांघ पर लग गयी। 
वह तुंरत ही नेट सत्र को छोड़कर चले गये और यह दिख रहा था कि जिस तेजी से थ्रोडाउन गेंद उनकी ओर आयी थी, वह उससे खुश नहीं थे। भारतीय टीम ने बायें हाथ के थ्रोडाउन विशेषज्ञ को रखा है ताकि खिलाड़ी प्रतिद्वंद्वी टीम के बायें हाथ के तेज गेंदबाज मुस्तफिजुर रहमान का सामना अच्छी तरह कर सकें। आमतौर पर बल्लेबाज नेट में गेंदबाजों का सामना करने से पहले लय हासिल करने के लिये थ्रोडाउन लेते हैं।

        
          INDvBAN: एक बार मैदान पर उतरे तो और कुछ मायने नहीं रखताः राठौर
        
      
पता चला है कि रोहित इसके लिये उपचार ले रहे हैं और वह इसके बाद नेट सत्र में हिस्सा लेने नहीं उतरे। टीम के एक सूत्र ने पीटीआई से कहा, ''रोहित को उपचार मिल रहा है और जैसे ही हमें जानकारी मिलेगी हम आपको अपडेट करेंगे। संजू सैमसन विकेटकीपिंग नहीं बल्कि अन्य खिलाड़ियों के साथ क्षेत्ररक्षण करते दिखे और पहली पसंद ऋषभ पंत विकेटकीपिंग में अतिरिक्त समय देते दिखे। सभी की निगाहें मुंबई के 'बिगहिटर आल राउंडर शिवम दुबे पर लगी थी जो मुख्य कोच रवि शास्त्री से बात करते देखे गये।
INDvBAN: मैच से पहले प्रदूषण पर बांग्लादेश के कोच बोले, कोई बीमार नहीं और न ही कोई मर रहा है 
