
# ఆర్టీసీపై సీఎం కేసీఆర్ తాజా ప్రకటన ఇదీ...

Published at: **2019-11-02T20:33:27+00:00**

Author: ****

Original: [Andhrajyothy](https://www.andhrajyothy.com/artical?SID=944642)

Ph: 88865 47666ప్రవేశం ఉచితం ADVT
హైదరాబాద్: తెలంగాణ కేబినెట్ భేటీ ముగిసింది. సుమారు ఐదు గంటలకుపైగా జరిగిన ఈ సమావేశంలో పలు కీలకనిర్ణయాలను తీసుకున్నారు. ఆర్టీసీ సమ్మెతో పాటు పలు కీలక అంశాలపై మంత్రి వర్గం చర్చించింది. అనంతరం సీఎం కేసీఆర్ మీడియాతో మాట్లాడి వివరాలు వెల్లడించారు. ‘5,100 ప్రైవేట్ బస్సులకు రూట్ పర్మిట్ ఇవ్వాలని కేబినెట్ నిర్ణయించింది. ఆర్టీసీ కార్మికులు బాధ్యతా రహితంగా సమ్మె చేస్తున్నారు. ఆర్టీసీని ప్రభుత్వంలో విలీనం చేసే ప్రసక్తే లేదు. ఆర్టీసీ ప్రైవేట్‌కు గ్రీన్‌ సిగ్నల్‌ ఇచ్చింది. దురహంకారంతో కార్మికులు సమ్మెకు పోయారు. కార్మికుల డిమాండ్లపై కూడా కేబినెట్‌లో వివరంగా చర్చించాం. కార్మిక సంఘాలది బాధ్యతరాహిత్యం. ఎట్టి పరిస్థితుల్లో ఆర్టీసీని ప్రభుత్వంలో విలీనం చేసేది లేదు’ అని సీఎం కేసీఆర్ మరోసారి తేల్చిచెప్పారు.
 
ఆర్టీసీ 10 వేల 400 బస్సులు నడుపోతోందని.. అందులో 2,100 బస్సులు ప్రైవేట్‌వేనని కేసీఆర్ తెలిపారు. మరో 3వేల బస్సులకు కాలం చెల్లిపోయిందన్నారు. కొత్తగా బస్సులు ఆర్టీసీ కొనలేదు.. నడపలేదు కాబట్టి కొత్త బస్సులు వస్తున్నాయని సీఎం పేర్కొన్నారు. ఈ సమ్మె వల్ల ట్రాన్స్‌పోర్ట్‌ డిపార్ట్‌మెంట్‌ మాత్రం మైనస్‌లోకి వెళ్లిందన్నారు.
 
