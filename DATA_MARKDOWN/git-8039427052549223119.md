
# సమ్మెపై కేసీఆర్ డెడ్‌లైన్‌ ఇచ్చిన తర్వాత పరిస్థితి ఇదీ...

Published at: **2019-11-03T10:50:43+00:00**

Author: ****

Original: [Andhrajyothy](https://www.andhrajyothy.com/artical?SID=945349)

Ph: 88865 47666ప్రవేశం ఉచితం ADVT
వరంగల్ : ‘సమ్మెను కఠినంగా అణచి వేయాలనే ఉద్ధేశం మాకు లేదు. మీకు ఒక అవకాశం ఇస్తున్నాం. నవంబరు 05 తేదీలోగా బేషరతుగా డ్యూటీలో చేరితే రక్షణ ఉంటుంది. అన్నిరకాలుగా భవిష్యత్తు ఉంటుంది. మేం చెడగొట్టుకుంటాం. అలాగే పోతాం అంటే ప్రభుత్వం కూడా చేయగలిగిందేమీ లేదు’ అని తెలంగాణ సీఎం కేసీఆర్ తేల్చిచెప్పారు. అయితే కేసీఆర్ డెడ్‌లైన్ ప్రకటించిన తర్వాత కూడా ఆర్టీసీ కార్మికులు మాత్రం ఏ మాత్రం తగ్గట్లేదు. సమ్మెపై చేసి తీరుతామని కార్మికులు మళ్లీ రోడ్డెక్కారు. కాగా నేటితో ఆర్టీసీ కార్మికుల సమ్మె 30వ రోజుకు చేరుకుంది. రాష్ట్రవ్యాప్తంగా కార్మికులు డిపోల వద్ద దర్నాలు, రాస్తారోకోలతో నిరసన తెలుపుతున్నారు.
 

        తేల్చిచెప్పిన కార్మికులు
      
వరంగల్, సంగారెడ్డి ప్రాంతాల్లో సమ్మె సాగుతోంది. మరోవైపు యథావిధిగా బస్సులు నడుస్తూనే ఉన్నాయ్. ఈ మేరకు వరంగల్‌లో మీడియాతో మాట్లాడిన కార్మికులు.. ముఖ్యమంత్రి డెడ్‌లైన్‌కు తలొగ్గేది లేదని తెగేసి చెప్పారు. ఐదు తారీఖులోపు విధుల్లో చేరేది లేదని కార్మికులు చెబుతున్నారు. ఈ విషయాన్నికార్మికుడు రవీందర్ భౌతికకాయం సాక్షిగా కార్మికులు తెగేసి చెప్పేశారు. ఇదిలా ఉంటే.. వరంగల్ రీజియన్‌లోని 9 డిపోల ఆర్టీసీ కార్మికులు రవీందర్ అంత్యక్రియల్లో పాల్గొనే అవకాశం ఉంది. ఇప్పటికే పెద్ద ఎత్తున ఆర్టీసీ కార్మికులు రవీందర్ ఇంటికి చేరుకున్నారు. అయితే ఎలాంటి అవాంఛనీయ సంఘటనలు జరగకుండా చూసుకునేందుకు భారీగా పోలీసులు రంగంలోకి దిగారు.
  ఆర్టీసీ కార్మికుల భవిష్యత్ కార్యాచరణ ఇదీ...

        - సోమవారం అన్ని డిపోల దగ్గర విపక్ష నేతలతో కలిసి ధర్నాలు
      

        - 4న రాజకీయ పార్టీలతో కలిసి డిపోల వద్ద ధర్నాలు
      

        - 5న సడక్‌ బంద్‌లో భాగంగా రహదారుల దిగ్బంధం
      

        - 6న కుటుంబ సభ్యులతో కలిసి డిపోల వద్ద నిరసన
      

        - 7న అన్ని ప్రజా సంఘాలతో నిరసన ప్రదర్శనలు
      

        - 8వ తేదీన చలో ట్యాంక్‌బండ్‌ సన్నాహాక కార్యక్రమాలు
      

        - 9న చలో ట్యాంక్‌బండ్‌, రెండు గంటలపాటు నిరసన కార్యక్రమాలు చేపట్టనున్నారు.
      
