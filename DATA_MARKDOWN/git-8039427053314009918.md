
# ఆంధ్రప్రదేశ్ రాజధాని ఎక్కడ ?

Published at: **2019-11-03T17:42:04+00:00**

Author: ****

Original: [Andhrajyothy](https://www.andhrajyothy.com/artical?SID=945437)

Ph: 88865 47666ప్రవేశం ఉచితం ADVT
హైదరాబాద్ : రాష్ట్ర విభజన తర్వాత ఇప్పుడు శేషాంధ్రప్రదేశ్ రాజధాని ఎక్కడుంది ? ఈ ప్రశ్న ఇప్పుడెందుకొచ్చిందంటే... కారణం... కేంద్రం తాజాగా విడుదల చేసిన ఓ ‘మ్యాప్’. కేంద్రం విడుదల చేసిన ఆ మ్యాప్ విషయం తెలుసుకునే ముందు... కొంచెం వెనక్కు వెళ్ళాలి. ఆంధ్రప్రదేశ్‌లో ఇటీవల జరిగిన ఎన్నికల్లో వైసీపీ గెలుపు తర్వాత... అమరావతి నుంచి రాజధాని మారుతుందంటూ జోరుగా ప్రచారం సాగుతున్న విషయం విదితమే.
 మునిసిపల్ శాఖా మంత్రి బొత్స సత్యనారాయణ వ్యాఖ్యలు కూడా బలాన్ని చేకూర్చాయి. దీంతో ఆ ‘ప్రచారం’ మరింత జోరుగా సాగింది. ఇక ఇప్పడు ఈ ప్రస్తావన ఎందుకంటే... కేంద్రం చేసిన ‘మ్యాప్’ పని. కావాలని చేశారో, ఏదైనా ఉద్దేశంతో చేశారో, లేకపోతే... తెలియక చేశారో, లేదా... ఇంకేదైనా కారణముందో కానీ... తాజాగా విడుదల చేసిన ఆ మ్యాప్‌లో ఏపీకి రాజధాని లేదు. జమ్మూ కాశ్మీర్, లడఖ్‌లను కేంద్ర పాలిత ప్రాంతాలుగా మార్చిన తర్వాత మోదీ ప్రభుత్వం భారతదేశ పొలిటికల్ మ్యాప్‌ను విడుదల చేసింది. ఇందులో 28 రాష్ట్రాలతో పాటు 9 కేంద్ర పాలిత ప్రాంతాలున్నాయి. అయితే... ఈ మ్యాప్‌లో అన్ని రాష్ట్రాలకూ.. రాజధానులు ఉన్నట్టు పేర్కొన్నా... ఆంధ్రప్రదేశ్‌కు మాత్రం రాజధాని లేనట్టే చూపింది.  మ్యాప్‌లో ఏపీ రాజధాని లేకపోవడంతో ఆ రాష్ట్ర ప్రజలు ఆశ్చర్యానికి గురయ్యారు. ప్రజలే కాదు... రాజకీయనాయకులు, పలువురు ప్రజాప్రతినిధులు సైతం విస్మయానికి లోనయ్యారు. మరి ఈ విషయంపై కేంద్రం ఏం చెబుతుందో చూడాల్సిందే.
