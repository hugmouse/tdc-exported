
# สามารถดิจิตอลเปิดบริการติดตั้งอุปกรณ์ไวไฟทั่วประเทศ 

Published at: **2019-11-01T08:10:00+00:00**

Author: ****

Original: [เดลินิวส์](https://www.dailynews.co.th/it/739477)


        สามารถดิจิตอลจับมือกับ CATBUZZ  บริษัทร่วมทุนของ CAT นำเสนอบริการใหม่ Premium free WIFI ติดตั้งอุปกรณ์ไวไฟทั่วประเทศ ตั้งเป้า 3หมื่นจุดใน 3ปี
      
 นายวัฒน์ชัย วิไลลักษณ์ กรรมการผู้จัดการใหญ่ บมจ.สามารถคอร์ปอเรชั่น เปิดเผยว่า “หลังจาก บมจ.สามารถดิจิตอล หรือ SDC พลิกฟื้นธุรกิจ โดยเริ่มมีโอกาสทางธุรกิจใหม่ๆ ทั้งจาก โครงการติดตั้งโครงข่ายวิทยุคมนาคมระบบดิจิทัล และเสาโทรคมนาคม ในกรมอุทยาน รวมถึงโครงการ Digital Trunk Radio หรือบริการวิทยุสื่อสารคมนาคมระบบดิจิทัล  ล่าสุด SDC ได้มีโครงการ ที่จะเป็นโอกาสสร้างรายได้ประจำอย่างต่อเนื่อง คือ โครงการติดตั้งอุปกรณ์ไวไฟทั่วประเทศ หรือ   Premium free WIFI  ซึ่งจับมือ กับ บริษัทแคทบัซซ์ ซึ่งเป็นบริษัทร่วมทุนของทางบริษัท กสท.หรือ CAT ในการทำตลาด โดย SDC จะมีรายได้จากการเข้าไปหาพื้นที่และติดตั้งอุปกรณ์ไวไฟ พร้อมดูแลรักษาตลอด 5 ปี (นับจากติดตั้ง) ทั้งนี้ตั้งเป้าติดตั้งจำนวน 10,000 จุด ภายในปี 2563  และ 30,000 จุด ภายใน 3 ปี โดยมีพื้นที่เป้าหมาย อาทิ เขตการศึกษา โรงพยาบาล สนามบิน และปั๊มน้ำมัน .. ปัจจุบันได้บรรลุข้อตกลงกับกรมอาชีวะ ในการติดตั้งอุปกรณ์ไวไฟในสถาบันอาชีวะ 428 แห่ง
