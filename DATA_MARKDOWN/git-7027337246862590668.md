
# پوتین: آماده کمک به پیشبرد روند خلع سلاح هستیم

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697110/%D9%BE%D9%88%D8%AA%DB%8C%D9%86-%D8%A2%D9%85%D8%A7%D8%AF%D9%87-%DA%A9%D9%85%DA%A9-%D8%A8%D9%87-%D9%BE%DB%8C%D8%B4%D8%A8%D8%B1%D8%AF-%D8%B1%D9%88%D9%86%D8%AF-%D8%AE%D9%84%D8%B9-%D8%B3%D9%84%D8%A7%D8%AD-%D9%87%D8%B3%D8%AA%DB%8C%D9%85)


        دلیلی برای روسیه وجود ندارد که دیگر کشورها را تهدید کند. در عوض، ما آماده‌ایم تا هرکاری از عهده‌مان بر می‌آید، انجام دهیم تا به پیشبرد روند خلع سلاح کمک کرده و سیستم‌های تسلیحات پیشرفته خود را مورد بررسی قرار دهیم و امنیت خود را با توجه به تهدیدهایی که کشور با آنها روبروست، تضمین کنیم.
      
رئیس جمهوری روسیه امروز (چهارشنبه) گفت، کشورش همزمان با تقویت پتانسیل‌های دفاعی آماده است تا هر کاری برای پیشبرد روند خلع سلاح انجام دهد.
به گزارش ایسنا، به نقل از خبرگزاری اسپوتنیک، ولادیمیر پوتین، رئیس جمهوری روسیه در دیدار با افسران ارشد و دادستان‌های این کشور در مراسمی برای ارتقای رتبه این افراد گفت: ارتش و نیروی دریایی ما آمادگی خود را اثبات کرده و ما به دنبال تقویت پتانسیل‌های دفاعی شامل ارتقای سیستم‌های هشدار فراصوتی، لیزر و سایر تسلیحات مدرن هستیم در حالی که سایر کشورها هنوز کاری در این باره انجام نداده‌اند.
وی ادامه داد: دلیلی برای روسیه وجود ندارد که دیگر کشورها را تهدید کند. در عوض، ما آماده‌ایم تا هرکاری از عهده‌مان بر می‌آید، انجام دهیم تا به پیشبرد روند خلع سلاح کمک کرده و سیستم‌های تسلیحات پیشرفته خود را مورد بررسی قرار دهیم و امنیت خود را با توجه به تهدیدهایی که کشور با آنها روبروست، تضمین کنیم.
