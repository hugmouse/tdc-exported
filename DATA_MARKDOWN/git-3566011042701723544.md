
# امام حسن عسکری؛ (ع) اسوه سخاوت و صبر/ دوران امامت ایشان از دشوارترین روزگارها در عصر امامت بود

Published at: **2019-11-06T10:01:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545246.html/%D8%A7%D9%85%D8%A7%D9%85-%D8%AD%D8%B3%D9%86-%D8%B9%D8%B3%DA%A9%D8%B1%DB%8C---%D8%B9--%D8%A7%D8%B3%D9%88%D9%87-%D8%B3%D8%AE%D8%A7%D9%88%D8%AA-%D9%88-%D8%B5%D8%A8%D8%B1--%D8%AF%D9%88%D8%B1%D8%A7%D9%86-%D8%A7%D9%85%D8%A7%D9%85%D8%AA-%D8%A7%DB%8C%D8%B4%D8%A7%D9%86-%D8%A7%D8%B2-%D8%AF%D8%B4%D9%88%D8%A7%D8%B1%D8%AA%D8%B1%DB%8C%D9%86-%D8%B1%D9%88%D8%B2%DA%AF%D8%A7%D8%B1%D9%87%D8%A7-%D8%AF%D8%B1-%D8%B9%D8%B5%D8%B1-%D8%A7%D9%85%D8%A7%D9%85%D8%AA-%D8%A8%D9%88%D8%AF)

یک کارشناس مذهبی در سیستان و بلوچستان با بیان اینکه دوران امامت امام حسن عسکری (ع) از دشوارترین روزگارها در عصر امامت بود، گفت: علیرغم اینکه ایشان همواره در تبعید، زندان و تحت نظر حکومت ظالم عصر خود بود اما همه این شرایط باعث نشد که ایشان از هدایت و رهبری مومنان غافل شوند.
به گزارش شبکه اطلاع رسانی راه دانا؛ حجت الاسلام والمسلمین علی خیور در گفت وگو با عصرهامون، گفت: امام حسن عسکری (ع)، یازدهمین امام شیعیان، پسر گرامی امام هادی (ع) و پدر بزرگوار امام زمان (عج) بودند. مدت امامت این امام همام 6 سال بود و عمر مبارک ایشان در دوران حکوت 6 نفر از خلفای ستمگر عباسی سپری شد.وی افزود: سخاوت، صبر، حق خواهی، تکریم و خدمت به مسلمین و ایستادگی در برابر ظالم را از جمله مهم ترین ویژگی های اخلاقی امام حسن عسکری (ع) برشمرد و افزود: آن حضرت بسیار صبور و از هر فرصتی برای خدمت به مسلمین استفاده می کردند.وی ادامه داد: مبارزه آن حضرت در دوران امامت خویش با طاغوت های زمان موجب شده بود تا ایشان همواره در تبعید و زندان و تحت نظر باشند اما همه این شرایط باعث نمی شد تا ایشان از هدایت و رهبری مومنان غافل نشدند.این کارشناس مذهبی یکی از دشوارترین روزگارها در عصر امامت را مربوط به دوران امامت امام حسن عسکری (ع) عنوان کرد و ادامه داد: فتنه های فراوان و شبهات زیادی در آن زمان  پدید آمده بود که باعث شده بود تا تنها عده معدودی از دوستان و یاران این امام همام خود را از گزند گمراهی حفظ کنند.حجت الاسلام خیور در ادامه با بیان اینکه امام حسن عسکری (ع) بشارت دهنده منجی موعود (عج) است و  اظهار کرد: آن حضرت در مدت امامت خود با تبیین اندیشه های اسلامی و رد شبهه های دینی، همواره در تلاش بود تا جامعه را برای دوره غیبت دوازدهمین و آخرین امام معصوم، حضرت مهدی (عج) آماده کند.وی با اشاره به اینکه امام حسن عسکری همواره بر اقامه نماز اول وقت تاکید داشتند،  اذعان کرد: علاوه بر همه این کرامات و فضایل اخلاقی در وجود مبارک ایشان، شاخص ترین ویژگی آن حضرت این است که جهان به واسه ظهور فرزندشان، حضرت امام زمان (عج) سراسر عدل و داد خواهد شد.وی در پایان تصریح کرد: یکی از مهم ترین راه های تقوا و سعادت انسان ها آموختن و به کار گیری سیره ائمه در زندگی و گام برداشتن در راه و مسیر این بزرگواران است.انتهای پیام/
