
# سرلشکر صفوی: کشته شدن بغدادی دروغ بزرگ ترامپ بود

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696797/%D8%B3%D8%B1%D9%84%D8%B4%DA%A9%D8%B1-%D8%B5%D9%81%D9%88%DB%8C-%DA%A9%D8%B4%D8%AA%D9%87-%D8%B4%D8%AF%D9%86-%D8%A8%D8%BA%D8%AF%D8%A7%D8%AF%DB%8C-%D8%AF%D8%B1%D9%88%D8%BA-%D8%A8%D8%B2%D8%B1%DA%AF-%D8%AA%D8%B1%D8%A7%D9%85%D9%BE-%D8%A8%D9%88%D8%AF)

دستیار و مشاور عالی فرماندهی معظم کل قوا گفت: باور نکنید البغدادی کشته شده، نه سازمان ملل و نه روس‌ها، هیچ کس باور نکرده، این را دروغ بزرگ ترامپ می‌دانند زیرا آثار و شواهدی نشان نمی‌دهند.
 سردار سرلشکر رحیم صفوی امروز در سخنرانی پایانی مراسم راهپیمایی ۱۳ آبان در حرم مطهر رضوی، اظهار کرد: سؤوال این است که چرا دانشجویان پیرو خط امام در ۱۳ آبان ۵۸ لانه جاسوسی آمریکا را تسخیر کردند؟ آیا اکنون بعد از گذشت ۴۰ سال جمهوری اسلامی در منطقه و جهان قدرتمند شده یا آمریکا؟ آیا انقلاب رو به ضعف می‌رود یا آمریکا؟ طی این ۴۰ سال حادثه بزرگی اتفاق افتاده است.وی بیان کرد: از کودتای ۲۸ مرداد ۳۲ که آمریکایی‌ها و انگلیسی‌ها در ایران انجام دادند و دولت مصدق را سرنگون کرده و شاه فراری را بازگرداندند، آمریکایی‌ها بر ایران مسلط شدند، تمام مقدرات کشور ما از جمله نفت، اقتصاد، دانشگاه‌ها، فرهنگ و همه مسائل ایران تحت تاثیر سیاست‌های آمریکا بود و عملا آمریکایی‌ها سیاست‌های خود را توسط نوکر خود محمدرضا پهلوی در ایران اعمال می‌کردند. ما به یاد داریم که تا سقوط رژیم شاهنشاهی و پیروزی شما ملت بزرگ به رهبری امام چه بر سر ایران آمد.چشم طمع آمریکا در این ۴۰ سال از ایران و غرب آسیا برداشته نشدصفوی افزود: آمریکایی‌ها در این مدت ۴۰ ساله هیچگاه چشم طمعشان از ایران و غرب آسیا برداشته نشد و همواره به دنبال تسلط خود بر این منطقه و ایران بودند. در طول ۴۰ سال گذشته ۶ رئیس‌جمهور آمریکا از جیمی کارتر تا رئیس‌جمهور فعلی، چه حزب جمهوری‌خواه و چه دموکرات برای برگشت، چپاول و غارتگری ایران با ابزارهای غیرقانونی نفوذ، کودتا و جنگ عراق به ایران تلاش کردند. در زمان جنگ دو نظر در شورای عالی دفاع وجود داشت. یک نظر سازش و کنار آمدن با آمریکا را بیان می‌کرد که نظر بنی‌صدر و یارانش بود و نظر دیگر خواستار مقاومت و ایستادگی بودند که امام و یاران ایشان مانند مقام معظم رهبری، هاشمی رفسنجانی، چمران و رجایی چنین نظری داشتند. اکنون نیز تقریبا این دو نظریه در ایران وجود دارد.دستیار و مشاور عالی فرماندهی معظم کل قوا، ادامه داد: آمریکایی‌ها از تمامی روش‌های ضد انسانی، تروریستی و کشتار مردم ایران استفاده کردند، نه تنها در جنگ تحمیلی که بخش زیادی از خون جوانان ایران به گردن آمریکاست تا هواپیمای مسافربری و حمله به سکوهای نفتی و تا زمان حاضر که جنگ و محاصره اقتصادی را به منظور از پا در آوردن ایران راه‌اندازی کردند، البته اینگونه نیست که رژیم قانون‌شکن و عهدشکن آمریکا تنها با ایران مشکل داشته باشد. ماهیت استکباری آمریکا از سال ۱۳۵۰ وجود داشته و با حضور قوی‌تر سیاسی، نظامی و اقتصادی در آسیا و خاورمیانه به دنبال سلطه کامل بر این منطقه بوده است.با پیروزی انقلاب دست آمریکا از ایران قطع شد اما امیدش نهوی خاطرنشان کرد: با پیروزی انقلاب دست آمریکا از ایران قطع شد اما امیدش قطع نشد زیرا حق و منافع ملی خود را اینگونه تعریف کردند که باید بر منافع منطقه تسلط یابند، اما ایران مانع شد. تا دیروز با نقاب‌های رنگارنگ حضور داشتند اما اکنون با تغییر شرایط محیط بین‌الملل، فرسوده شدن استکبار و قدرتمند شدن ایران و جبهه مقاومت، نقاب از چهره آمریکایی‌ها برداشته شده است. رئیس‌جمهور فعلی آمریکا که بی‌خرد، بی‌ادب، شارلاتان و بی‌اخلاق است، علنا می‌گوید که باید نفت سوریه را ببریم و هر ماه ۳۰ میلیون دلار نفت سوریه را به ترکیه می‌برند و می‌فروشند. ترامپ امنیت را اقتصادی کرده و به کشورهای عربی نیز می‌گوید که برای امنیت باید پول دهید.صفوی با بیان اینکه آمریکایی‌ها می‌خواهند نه تنها برای منطقه ما بلکه برای دیگران نیز نسخه بپیچند و تعیین تکلیف کنند، عنوان کرد: آنها می‌خواهند برای هر کشوری که در مقابلشان ایستاده تعیین تکلیف کنند اما غافل هستند که آمریکا در ۱۳ آبان ۵۸ قوی‌تر بود که وقتی دانشجویان پیرو امام، لانه جاسوسی را تصرف کردند، امام آن را انقلاب دوم نامیدند، با این کار آمریکایی‌ها تحقیر شدند، یال و کوپالشان شکسته شد و اسناد دخالتشان توسط دانشجوها به صورت کتاب درآمد. اکثر ترورها و ناامنی‌ها در کردستان در مرکز این لانه جاسوسی طراحی می‌شد. اکنون نیز آمریکا و کشورهای اروپایی از منافقان حمایت می‌کنند، آنها را از لیست تروریستی بیرون بردند و سپاه را در آن لیست قرار دادند.دستیار و مشاور عالی فرماندهی معظم کل قوا، گفت: هم اکنون نگاه واقع‌بینانه به تغییر و تحول سیاسی و ژئوپولیتیکی منطقه و جهان نشان‌دهنده این بوده که قدرت آمریکا رو به افول و زوال است، آمریکای کنونی ضغیف‌تر و بی‌آبروتر از ۴ دهه گذشته شده و امپراطوری مستکبر آمریکا به برکت اسلام، با حضور ملت بزرگ ایران و با رهبری مقتدرانه امام و ۳۱ سال جانشینی آیت‌الله خامنه‌ای رو به افول است. امام ۱۰ سال حکومت کردند و مقام معظم رهبری ۳۱ سال، اما می‌بینید که چگونه در مقابل آمریکا ایستادند. وقتی نخست‌وزیر ژاپن نامه آمریکا را آورد، مقام معظم رهبری اجازه ندادند نامه را بخوانند و آمریکا را تحقیر کردند، این ابهت اسلام و قرآن از زبان و برخورد رهبر انقلاب است.وی با اشاره به اینکه ایران در ۴۰ سال گذشته قدرتمندتر، جبهه مقاومت قوی‌تر و آمریکا ضعیف‌تر شده است، تصریح کرد: کلیدواژه‌ها و نکات اساسی این تغییر و تحولات ایران، منطقه و جهان سه مورد است. اگر به درستی بتوانیم روندها، رویدادها و راهبردها را تشخیص دهیم، روندها، رویدادها و راهبردهای آمریکا، انقلاب و مقاومت را بشناسیم و آن‌ها را با هم مقایسه کنیم، می‌بینیم که آیا روندها، رویدادها و راهبردهای آمریکا رو به پیروزی است یا انقلاب و جبهه مقاومت؟ روندهای جهانی نشان می‌دهد که نهضت بیداری ملت‌ها و ایستادگی آن‌ها در برابر ظلم و زیاده‌طلبی آمریکایی‌ها از ونزوئلا تا شمال آفریقا و تا غرب و شرق آسیا، حتی ژاپنی‌ها، بیداری بزرگی در مخالفت با ظلم و ستم آمریکایی‌ها است.صفوی اضافه کرد: رویدادها و رخدادها، حوادث و وقایع هستند که منجر به تغییر و تحولات جزئی و کلی می‌شوند. برخی رویدادهای منجر به افول قدرت آمریکا رویداد لشکرکشی و حمله نظامی به افغانستان در سال ۲۰۰۱ تاکنون و اشغال نظامی عراق از سال ۲۰۰۳ است که همین دو حمله نظامی، اشغال کشور آنها و کشتن هزاران نفر مسلمان مظلوم در افغانستان و عراق باعث شد آمریکایی‌ها ۷ تریلیون دلار هزینه کنند و ۲۰ هزار کشته و زخمی دهند که به صورت کامل به اهداف خود نرسیدند و ایران برنده و قدرت منطقه شد.باور نکنید البغدادی کشته شده استدستیار و مشاور عالی فرماندهی معظم کل قوا، خاطرنشان کرد: دومین رویداد راه‌اندازی گروه‌های تروریستی تکفیری توسط آمریکا، صهیونیست و انگلیس بود که چند هزار تروریست را به عنوان مسلمان به مدت ۷ سال به سوریه و عراق ریختند، دست به کشتار زدند و با پول‌های برخی کشورهای عربی مثل عربستان ده‌ها هزار نفر از مردم سوریه و عراق را کشتند، حدود ۹ میلیون نفر را آواره کردند و خسارتی که این گروه‌های داعشی به عراق و سوریه وارد کردند بین ۴۰۰ تا ۵۰۰ میلیون دلار خسارت به زیرساخت‌های آنهاست که بازسازی این کشورها چندین سال طول می‌کشد، با این وجود آمریکایی‌ها نتوانستند بشاراسد و دولت عراق را سرنگون کنند. ائتلاف ایران، عراق، سوریه، حزب‌الله لبنان، روسیه و ترکیه، داعش را شکست داد. باور نکنید البغدادی کشته شده، نه سازمان ملل و نه روس‌ها، هیچ کس باور نکرده، این را دروغ بزرگ ترامپ می‌دانند زیرا آثار و شواهدی نشان نمی‌دهند.وی بیان کرد: یکی دیگر از دلایل راه‌اندازی داعش تامین امنیت و ادامه بقای رژیم صهیونیستی بود که از جان مسلمانان و پول عربستان و مسلمانان استفاده کردند تا هم سلاح و تجهیزات و هم زیرساخت‌های کشورهای مسلمان از بین برود. با سازمان‌های اطلاعاتی آمریکا، اسرائیل، انگلیس و پول کشورهای عربی این فتنه را به راه انداختند. در فتنه لبنان و عراق نیز آمریکایی‌ها، صهیونیست و پول‌های عربستان نقش دارد که بعد از فتنه داعش، فتنه جدیدی است اما مرجعیت عراق، دولت عراق، نیروهای حشدالشعبی، نصرالله در لبنان و نیز مردم لبنان ایستادند و این فتنه جدید در عراق و لبنان به زودی با شکست مواجهه می‌شود زیرا مردم منطقه بیدار شدند و دست آمریکا و صهیونیست‌ها رو شده است.صفوی افزود: در مقابل این راهبرد که آمریکایی‌ها می‌خواستند مسلط شوند و قدرت خود را بیشتر کنند، بعد از فروپاشی شوروی به دنبال جهان تک‌قطبی یا قدرت هژمون بودند تا در ابعاد اقتصادی، سیاسی، امنیتی فرهنگی برتر از همه قدرت‌ها باشند و هیچ قدرتی جایگزین آن قدرت نشود، اما در ایجاد جهان‌تک بعدی و خاورمیانه جدید و براندازی حکومت‌های قانونی موفق نبودند.دستیار و مشاور عالی فرماندهی معظم کل قوا با بیان اینکه دو جریان مهم و تاثیرگذار در ۴۰ سال گذشته در ایران، غرب آسیا و جهان وجود داشته است، عنوان کرد: یک مورد جریان استکباری، ظالمانه، قانون‌شکنانه، شرور و ضد بشری و انسانی به رهبری آمریکا و همکاری رژیم صهیونیستی، انگلستان و برخی کشورهای اروپایی و عربی منطفه برای چپاول ثروت‌های منطقه، سرکوب حرکت‌های آزادی‌خواهانه و استقلال‌طلبانه و حفظ رژیم‌های قومیتی و قبیله‌ای وابسته به آمریکاست. جریان دوم، جریان حق‌طلب، استقلال‌طلب و الهی بوده که با پیروزی انقلاب و پیروزی در جنگ تحمیلی، جبهه و مکتب مقاومت شروع شد، به همه کشورهای دیگر سرایت کرد و مقاومت اسلامی را شکل داد. این جریان مقاومت زنده است.انقلاب اسلامی به قدرت الهی، فرهنگی، تمدنی و نظامی شکست‌ناپذیر رسیده استوی ادامه داد: کدام دو جریان در حال پیروزی و کدام در حال افول و سقوط است؟ ایالات متحده آمریکا در تحمیل اراده سیاسی خود برای به زانو در آوردن ملت ایران و دولت‌های مستقل دیگر شکست خورده، ایران قدرت برتر منطقه و غرب آسیا شده و انقلاب اسلامی ایران به قدرت الهی، فرهنگی، تمدنی و نظامی شکست‌ناپذیر رسیده است. آمریکایی‌ها در منطقه ما شکست خوردند و دیگر توانایی تغییر چهره راهبردی منطقه غرب آسیا و جهان را به نفع خود ندارند. تمام تحولات بزرگ جهان به ضرر آمریکا در حال رقم خوردن است. افول آمریکا مربوط به درون خود این کشور است. آمریکا در طول ۱۰۰ سال گذشته به ۸۰ کشور جهان حمله کرده، حکومت آن‌ها را سرنگون نموده و یا در حکومت آن‌ها دخالت کرده است.صفوی گفت: اعتقاد ما این است که بر اساس سنت الهی و عقلانیت سیاسی، امپراطوری ظالمانه آمریکا محکوم به زوال، شکست و سقوط بوده و از نشانه‌هایش این است که آمریکا دیگر تنها ابرقدرت جهان نیست و جهان به سمت چندقطبی شدن قدرت در حال حرکت است. امپراطوری آمریکا مجبور است پس از ۱۸ سال حضور در افغانستان، عراق، خلیج فارس و غرب آسیا و نرسیدن به اهداف کلان و هزینه بالا فرار و عقب‌نشینی کند. آمریکایی‌ها نمی‌توانند در عراق و افغانستان باقی بمانند، مردم شجاع این دو کشور آنها را بیرون می‌کنند.دستیار و مشاور عالی فرماندهی معظم کل قوا، اضافه کرد: افول اقتصادی آمریکا نیز با بدهی خارجی بیش از ۱۹ تریلیون دلار، هزینه ۷ تریلیون دلاری برای جنگ‌های افغانستان و عراق، کشته و زخمی شدن ۲۰ هزار نفر و هزینه بالای حضور نظامی آمریکا اتفاق افتاده است. آمریکایی‌ها سالانه ۷۰۰ میلیارد دلار هزینه نظامی می‌کنند. آن‌ها نمی‌توانند این اقتصاد را تحمل کنند. تعداد فقرای آمریکا از جمعیت ۳۳۰ میلیون نفری، ۴۰ میلیون نفر بوده که شامل میلیون‌ها کودک و سالمند است. این کشور با ۲ میلیون زندانی، مقام نخست را در تعداد و درصد زندانی‌ها دارد.وی با اشاره به اینکه یکی دیگر از دلایل افول آمریکا وجود رئیس‌جمهور دروغگو، کم‌خرد، نامتعادل و بدقول است که سیاست‌های متناقض دارد و از پیمان‌های بین‌المللی از جمله برجام با بدعهدی و پیمان‌شکنی خارج شده و به تحقیر کشورهای دوست آمریکا پرداخته است. رهبران خردمند، ملت‌ها را به پیشرفت، آبادانی و صلاح رسانده و رهبران بی‌خرد، ملت‌ها را به زمین می‌زنند و به شکست می‌رسانند. رهبری امام و مقام معظم رهبری را ببینید که چه رهبری داریم و چه نعمتی بعد از امام به ما داده شده است، رهبری مقتدر، دوراندیش، حکیم، مدبر، متقی و دلسوز مردم. مقام معظم رهبری وضعیت و مشکلات مردم را می‌دانند.صفوی بیان کرد: آمریکایی‌ها نه تنها رقبای سنتی خود یعنی روسیه و چین را به چالش کشیدند، بلکه متحدان خود در اروپا را نیز تحقیر می‌کنند، به صورتی که اتحادیه اروپا از ارتش مستقل به غیر ناتو و خارج شدن دلار صحبت می‌کند. هند و پاکستان به سازمان همکاری شانگهای که یک طرف چین و یک طرف روسیه بوده، پیوستند. سلطه سیاسی، فرهنگی، اقتصادی و نظامی آمریکا بر غرب آسیا شکست خورده و با طلوع خورشید جهان‌افروز پیروزی انقلاب به رهبری امام و تداوم ۳۱ ساله رهبری مقام معظم رهبری، جمهوری اسلامی و انقلاب اسلامی، با هزینه خون هزاران شهید، فداکاری جانبازان و صبر و مقاومت ۴۰ ساله ملت ایران در مقابل تحریم‌ها و شکل‌گیری جبهه مقاومت در یمن، لبنان، عراق، سوریه و انشالله در ملت‌های دیگر، این قدرت انقلاب و جبهه مقاومت روز به روز قدرتمندتر شده و آمریکا و صهیونیست‌ها ضعیف‌تر می‌شوند.قدرت در قرن حاضر در حال حرکت از غرب به شرق عالم استدستیار و مشاور عالی فرماندهی معظم کل قوا، خاطرنشان کرد: چنانچه موتور محرک جهاد و مقاومت با تمام ظرفیت خود در منطقه فعال شود، آمریکایی‌ها و بقای رژیم صهیونیستی برچیده خواهد شد. تعداد زیادی از اندیشمندان مباحث آینده قدرت در جهان پیش‌بینی می‌کنند که قدرت در قرن حاضر از غرب عالم به شرق عالم در حال حرکت است. یکی از قدرت‌های بزرگ شرق عالم را آسیا یعنی چین، هند و روسیه می‌دانند و قدرت دیگر که کمتر نام برده می‌شود، قدرت جهان اسلام است. منبع قدرت را اقتصاد، فرهنگ‌، جغرافیا و جمعیت بیان می‌کنند. از نظر اقتصادی ۷۵ درصد منابع نفت جهان و ۵۷ درصد کل ذخایر گاز در کشورهای اسلامی قرار دارد و این کشورها از سواحل اقیانوس اطلس تا اقیانوس آرام بیش از ۳۰ میلیون کیلومتر وسعت دارند و جمعیت مسلمانان نیز در حال حاضر یک میلیارد و ۶۰۰ میلیون نفر است که به زودی به ۲ میلیارد نفر می‌رسد.وی گفت: آمریکایی‌ها قدرت اقتصادی چین و قدرت نظامی روسیه را در مقابل خود دارند و فرهنگ و تمدن نوین اسلامی به رهبری انقلاب و مقام معظم رهبری تا ۵۰ سال آینده تمدن نوین اسلامی و قدرت جدید جهان اسلامی را شکل خواهد داد و این قدرت در مقابل تمدن غرب پیروز خواهد شد. فرهنگ و ایدئولوژی وهابیت عربستان و نیز اسلام ترکیه و برخی کشورهای دیگر الهام‌بخش نیست، بلکه اسلام ناب محمدی بوده که الهام‌بخش یک میلیارد و ۶۰۰ میلیون نفر است. قلب جهان اسلام، انقلاب اسلامی، ایران و امام رضا بوده و پیوند ایران، عراق و سوریه قلب جهان اسلام را توسعه می‌دهد.
