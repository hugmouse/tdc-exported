
# จีบร้าน 'ซูรูฮะ' ปักหลักไทยขยายสู่ซีแอลเอ็มวี

Published at: **2019-11-07T11:29:00+00:00**

Author: ****

Original: [เดลินิวส์](https://www.dailynews.co.th/economic/740519)


        รองนายกฯ เศรษฐกิจ นำคณะเยือนญี่ปุ่น ดึงซูรูฮะ ดรักสโตร์ดัง ขยายสาขาในเมืองไทยเพิ่ม พร้อมใช้ไทยเป็นฮับในการขยายไปยังเพื่อนบ้าน
      
นายสมคิด จาตุศรีพิทักษ์ รองนายกรัฐมนตรี เปิดเผยระหว่างการนำคณะเดินทางเยือนเกาะฮอกไกโด ประเทศญี่ปุ่น ระหว่างวันที่ 7-10 พ.ย.ว่า ได้หารือร่วมกับนายทัตซูรุ ซูรูฮะ ประธานบริษัท ซูรูฮะ ดรักสโตร์ ซึ่งเป็นร้านขายเวชสำอางที่ใหญ่ที่สุดในประเทศญี่ปุ่น ว่า ได้เชิญชวนให้ซูรูฮะ รีบขยายสาขาเข้ามาในเมืองไทยให้มากขึ้น หลังจากที่เปิดกิจการไปแล้ว 21 สาขา โดยให้ใช้ไทยเป็นฮับในการขยายสาขาไปยังเพื่อนบ้านทั้งเมียนมา สปป.ลาว กัมพูชา รวมถึงเวียดนาม ซึ่งปัจจุบันซูรูฮะเองมีความถนัดในการซื้อกิจการ  หรือการควบรวมกิจการ เพื่อขยายสาขาทั้งนี้ประเทศไทยกำลังขยายตัวอย่างมาก โดยเฉพาะราคาที่ดินที่ยังไม่แพงมากกินไป มีรถไฟฟ้าหลายสายที่กำลังเกิดขึ้น รวมถึงการขยายไปยังชานเมืองที่มีคอมมูนิตี้มอลล์เกิดขึ้นมากในหลายพื้นที่ รวมทั้งได้ขอให้ซูรูฮะนำสินค้าจากเมืองไทยเข้ามาจำหน่ายในร้านซูรูฮะ ที่ญี่ปุ่นที่มีมากถึง  2,100 สาขา ซึ่งจะช่วยเพิ่มยอดขายให้กับซูรูฮะด้วยเพราะสินค้าไทยเป็นที่ชื่นชอบของชาวญี่ปุ่น  โดยจะประสานงานกับหน่วยงานที่เกี่ยวข้องเพื่ออำนวยความสะดวกให้ด้วย โดยเฉพาะกรมศุลกากร เนื่องจากสินค้าบางรายการยังไม่เคยมีการจัดเก็บภาษีในเมืองไทยนายซูรูฮะ กล่าวว่า ซูรูฮะ ได้ร่วมมือกับเครือสหพัฒน์ เข้าไปเปิดกิจการในประเทศไทย เมื่อ 7 ปีที่ผ่านมา โดยในปีนี้เพิ่งสามารถทำกำไรได้เป็นปีแรก โดยเห็นว่าศักยภาพของเมืองไทยที่จะขยายสาขานั้นยังมีอีกมาก โดยเฉพาะในพื้นที่ท่องเที่ยว 
