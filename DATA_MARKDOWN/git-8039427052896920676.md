
# ప్రముఖ సినీ నిర్మాత కన్నుమూత

Published at: **2019-11-01T12:41:14+00:00**

Author: ****

Original: [Andhrajyothy](https://www.andhrajyothy.com/artical?SID=943662)

Ph: 88865 47666ప్రవేశం ఉచితం ADVT
ముంబై: ప్రముఖ బాలీవుడ్ నిర్మాత, వీనస్ రికార్డ్ అండ్ టేప్స్ యజమాని చంపక్ జైన్ కన్నుమూశారు. మెదడులో నరాలు చిట్లడంతో ఆయన కన్నుమూసినట్టు సన్నిహిత వర్గాలు తెలిపాయి. ముంబైలోని శాంతాక్రుజ్‌లో ఇవాళ ఆయన అంత్యక్రియలు జరుగనున్నాయి. అక్షయ్ కుమార్ హీరోగా 'మై ఖిలాడీ తూ అనారి', సైఫ్ అలీఖాన్, షారూక్ ఖాన్, ఐశ్వర్యారాయ్ ప్రధాన పాత్రల్లో నటించిన 'జోష్' వంటి చిత్రాలను చంపక్ జైన్ నిర్మించారు.
 
చంపక్ జైన్ మృతి పట్ల సోనూ సూద్, సంజయ్ నిరుపమ్, మికా సింగ్, గుర్‌ప్రీత్ కౌర్ ఛద్దా సహా పలువురు బాలీవుడ్ ప్రముఖులు సంతాపం తెలిపారు. ఆయనతో తమ జ్ఞాపకాలను నెమరువేసుకున్నాయి. చంపక్ జైన్ ఆకస్మిక మరణం చాలా బాధాకరమని, ఆయన ఎంతో మంచి వ్యక్తి అని, ఆయనతో కలిసి పనిచేసిన స్మృతులు తాను ఎప్పటికీ మరిచిపోలేనని సోనూసూద్ఓ  ట్వీట్‌తో తన సంతాపం తెలిపారు. వీనస్ ఫ్యామిలీకి తన ప్రగాఢ సానుభూతిని తెలియజేశారు.
 తన ప్రియమిత్రుడు, వీనస్ మ్యూజిక్ యజమాని చంపక్ జైన్ మృతి తనను దిగ్భ్రాంతికి గురి చేసిందని, ఆయన మంచిమనిషే కాకుండా పరోపకారి అని, ఆయన ఆత్మకు శాంతికలగాలని కోరుకుంటున్నానని మికా సింగ్ మరో ట్వీట్‌లో పేర్కొన్నారు. మిత్రుడు చంపక్ జైన్ ఇక లేరనే వార్త వినాల్సి రావడం చాలా బాధాకరంగా ఉందని అశోక్ పండిట్ అన్నారు. వీనస్ మ్యూజిక్ కంపెనీ యజమానిగానే కాకుండా ఎన్నో సూపర్ హిట్ చిత్రాలను ఆయన అందించారని గుర్తుచేసుకున్నారు. చంపక్ జీ మంచి మానవతావాదని, పరిశ్రమ ఒక  మంచి వ్యక్తిని, నిర్మాతను కోల్పోయిందని ఆవేదన వ్యక్తం చేశారు.
