
# Lübnanlılar 'Birlik Günü' mitinginde bir araya geldi: Grev ve yol kesme çağrısı

Published at: **2019-11-04T09:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1975421/l%C3%BCbnanl%C4%B1lar-birlik-g%C3%BCn%C3%BC-mitinginde-bir-araya-geldi-grev-ve-yol-kesme-%C3%A7a%C4%9Fr%C4%B1s%C4%B1)

Binlerce Lübnanlı dün, halk protestolarının başlamasının üçüncü haftasında, "Birlik Günü" ve "Baskı Günü" adı altında düzenlenen gösterilere katıldı. Gösterilerde, Başbakan Saad el-Hariri'nin istifasından sonra yeni bir başbakan atanması için yapılacak meclis istişarelerinde bir tarih belirlenmesi, süreci hızlandırmak amacıyla halk baskısının sürdürülmesi ve diğer taleplerin gerçekleştirilmesi için Pazartesi günü (bugün) genel grev yapılması çağrısında bulunuldu.Başkent Beyrut’un doğusundaki Baabda bölgesinde, binlerce Lübnanlı dün, Cumhurbaşkanlığı Sarayı'na giden yolda toplanarak Cumhurbaşkanı Mişel Avn'a destek sloganları attı. Göstericilerin ellerinde Lübnan bayrakları ve Özgür Yurtsever Hareketi (ÖYH) bayrakları vardı. Avn, Cumhurbaşkanlığının üçüncü yıldönümünde kalabalığa seslendi ve "yetkin ve deneyimli" bakanlardan oluşan yeni bir hükümet kurulması yönünde çağrıda bulunarak, herkesi birlik olmaya davet etti.Ana gösteriler çeşitli bölgelerden vatandaşların katılımıyla Beyrut’taki Şehitler ve Riyad el-Sulh meydanlarında düzenlendi. Ülkenin kuzeyinden güneyine, Bekaa ve Cebel’de düzenlenen protestolarda 17 Ekim'den bu yana alışılan manzaradan farklı bir görüntü yoktu. Cumhurbaşkanı'na destek için cumhurbaşkanlığı sarayı önünde dün öğle saatlerinde düzenlenen gösterilere katılanlar, hedefin herhangi bir grupla karşılaşma olmadığını vurguladı. Vatandaşlar, ellerinde Lübnan bayrakları ve “yolsuzluğu kınayan, hesap verme ve reform” çağrısında bulunan pankartlarla mitinglere katıldılar.Gösterilere devam çağrısıBirçok eylemci, genel grev çağrıları ve hükümet kurulana kadar bütün yolların kapatılmasının yanında, talepleri karşılanana kadar gösteri ve eylemlere devam edilmesine vurgu yaptı. Beyrut'a doğru akın eden topluluklar ile "Şehitler" ve "Riyad el-Sulh" meydanlarındaki protestoculara katılmak için çok sayıda Trabluslu yolları doldurdu. Bazıları da oturma eylemi ve bir sonraki aşamalar hakkında beyin fırtınaları yapılan çadır oturumları gibi halk hareketi faaliyetlerine katılmak için Trablus'taki "Abdülhamid Karami" Meydanı'na akın etti.Akkar'da da kasaba ve köylerden gelen bazı heyetler, "Birlik Günü" çağrısına olumlu yanıt vererek Halaba ve El-Abda'daki oturma eylemine katıldılar. Ellerinde Lübnan bayrakları taşıyan protestocular, değişim çağrısı, yolsuzlukla mücadele, bir geçiş hükümeti kurulması ve erken seçim yapılması yönünde sloganlar attı. Sayda'da ise manzara farklı değildi. Dün sabah saatlerinden itibaren sokağa çıkıp eylemlere devam çağrısı yapan Lübnanlılar, kentin tamamını gösterilere katılmaya ve yolu kapatmak için "Elia” meydanına inmeye davet etti.Sayda kentindeki protestocular, ellerinde Lübnan bayrakları ve cumhurbaşkanlığı sarayına giden yolda festival sırasında açılan pankartlara karşı tepkiler içeren pankartlar taşıyarak, meydanda toplandıktan sonra Elia kavşağındaki tüm yolları kapattı. Etrafa yoğun şekilde konuşlanan askeri birlikler arasında değişim çağrısı yönünde sloganlar atan çok sayıda protestocu, ellerinde 40 metrelik Lübnan bayrağıyla kentin sokaklarında yürüdü. Sur'daki vatandaşların coşkusu da iki hafta önceki protestolardan farklı değildi. Ulusal Haber Ajansı, protestocuların Sur'daki Bayrak Meydanı'na akın ettiğini bildirdi.Ajans ayrıca, Meclis Başkanı Nebih Berri ve İmam Musa el-Sadr'ın fotoğraflarının Sur’daki bazı noktalara asıldığını ve Al-Alam Meydanı'nın karşısındaki bir binanın üzerinde "Hepimiz sizinleyiz" yazan, Berri'nin dev bir fotoğrafının yer aldığı belirtildi.Yine Kfarhamam kasabasında, Kafr Ruman otoyolu üzerinden başlanarak, ekonomik duruma karşı protesto yürüyüşü düzenlendi. Lübnan Komünist Partisi liderleri ve kadın aktivistlerin önderliğindeki protestoda Lübnan bayrakları dalgalandı. Devlet binalarının çevresine kadar ulaşan yürüyüşe "Nebatiyeh Hareketi" de katıldı. Güvenlik güçleri gözetiminde sokaklarda şarkılar söyleyen Lübnanlılar, Lübnan Merkez Bankası'na doğru yürüyüşlerini sürdürdü.Öte yandan, başkentin doğusundaki Baabda bölgesinde, dün binlerce kişi, Cumhurbaşkanı Avn'a desteklerini ifade etmek için başkanlık sarayına giden yolda toplandı. Toplanan kalabalık, Lübnan bayrakları ve Avn liderliğindeki ÖYH’yi simgeleyen turuncu bayraklar salladı.​Avn: Bir sonraki aşama için 3 eksenli yol haritası çizdikCumhurbaşkanlığının üçüncü yıldönümünde Mişel Avn, bir sonraki aşama için ‘yolsuzluk, ekonomi ve sivil devlet’ gibi üç eksenden oluşan bir yol haritası hazırladıklarını bildirdi. Avn, başkent Beyrut'ta Cumhurbaşkanlığı Sarayı’na giden yolda kendisine destek için miting düzenleyen kalabalığa hitaben yaptığı konuşmada, “Üç eksenli planı gerçekleştirmek kolay değil. Bunu başarmak için siz ve göstericilerden oluşan bir meydan istiyoruz. Bu yüzden büyük bir çaba istiyoruz. Sizinleyim ve sizin sayenizde Lübnan halkını görüyorum. Hepinizi sevdiğimi söylüyorum” dedi.Cumhurbaşkanı ayrıca birlik çağrısında bulunarak, “Bir meydanda diğer meydandaki gösteriye karşı bir gösteri yapılmamalıdır. Çünkü yolsuzluk onlarca yıldan beri ülkede kök salması nedeniyle kolayca yok olmayacak. Sadece büyük çabaların ardından yok olacaktır” ifadelerini kullandı.Avn'ın damadı ve Dışişleri Bakanı olan ÖYH lideri Cibran Basil de yaptığı açıklamada, "Biz burada halka (protestoculara) karşı çıkmak için değil, onları güçlendirmek ve onlarla birlikte durmak ve birlikte devam etmek için bulunuyoruz" dedi. Protesto dalgasının başlangıcından bu yana göstericiler, tezahüratları ve sloganları ile başta Basil olmak üzere birçok siyasi ismi hedef aldı. Basil'in muhalifleri, ÖYH liderinin, bakanlık ve Hizbullah ile ittifakından yararlanarak kabinede kaldığını belirtiyor. Avn'ın partisi, başta Hizbullah olmak üzere müttefikleriyle birlikte en büyük meclis bloğuna sahip. Avn destekçilerinin mitingine katılan 40 yaşındaki Diana, "Bugün herkese General Avn'a güvendiğimizi kanıtlamak için buradayız. O, elleri yolsuzluk veya hırsızlıkla lekelenmemiş, dürüst bir adamdır. Ona -seninleyiz ve ne olursa olsun seninle kalacağız- demek için buradayız" dedi.
