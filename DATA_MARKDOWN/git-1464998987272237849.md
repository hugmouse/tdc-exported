
# നെഹ്റു മെമ്മോറിയൽ മ്യൂസിയം ആൻഡ് ലൈബ്രറി സൊസൈറ്റി പുന:സംഘടിപ്പിച്ച്  കേന്ദ്രസർക്കാർ

Published at: **2019-11-06T14:48:00+00:00**

Author: **veena**

Original: [Anweshanam | Part of A.N.N News Private Limited](http://anweshanam.com/index.php/india/news/nehru-memorial-museum-and-library-society-re-constituted-and-congress-members-dropped)

 ന്യൂഡൽഹി: കോൺഗ്രസ് അംഗങ്ങളെ പുറത്താക്കി കേന്ദ്രസർക്കാർ നെഹ്റു മെമ്മോറിയൽ മ്യൂസിയം ആൻഡ് ലൈബ്രറി സൊസൈറ്റി പുന:സംഘടിപ്പിച്ചു. കോൺഗ്രസ് നേതാക്കളായ മല്ലികാർജുൻ ഖാർഗെ, ജയറാം രമേശ്, 
കഴിഞ്ഞദിവസമാണ് കേന്ദ്രം പുതിയ ഉത്തരവ് പുറത്തിറക്കിയത്. മെമോറാണ്ടം ഓഫ് അസോസിയേഷൻ ആൻഡ് റൂൾസ് റെഗുലേഷൻസ് പ്രകാരമാണ് സൊസൈറ്റി പുനസംഘടിപ്പിച്ചതാണെന്ന് ഉത്തരവിൽ പറയുന്നത്. പ്രധാനമന്ത്രി നരേന്ദ്രമോദിയാണ് സൊസൈറ്റിയുടെ പ്രസിഡന്റ്. കേന്ദ്ര പ്രതിരോധ മന്ത്രി രാജ്നാഥ് സിങ് വൈസ് പ്രസിഡന്റും.  
കേന്ദ്രമന്ത്രിമാരായ അമിത് ഷാ, നിർമല സീതാരാമൻ, രമേശ് പൊഖ്രിയാൽ, പ്രകാശ് ജാവഡേക്കർ, വി.മുരളീധരൻ, പ്രഹ്ലാദ് സിങ് പട്ടേൽ എന്നിവരും ഐസിസിആർ ചെയർമാൻ വിനയ് സഹസ്രബ്ധെ, പ്രസാർഭാരതി ചെയർമാൻ എ.സൂര്യപ്രകാശ് തുടങ്ങിയവരും സൊസൈറ്റിയിലെ അംഗങ്ങളാണ്. മാധ്യമപ്രവർത്തകനായ രജത് ശർമ്മ, പരസ്യമേഖലയിൽ പ്രവർത്തിക്കുന്ന പ്രസൂൺ ജോഷി, നെഹ്റു മെമ്മോറിയൽ ഫണ്ട് പ്രതിനിധി രാഘവേന്ദ്രസിങ്, യുജിസി ചെയർമാൻ തുടങ്ങിയവരാണ് സൊസൈറ്റിയിലെ പുതിയ അംഗങ്ങൾ.  
റിപ്പബ്ലിക്ക് ടി.വി മാനേജിങ് ഡയറക്ടറും മാധ്യമപ്രവർത്തകനുമായ അർണബ് ഗോസ്വാമി, ഇന്ദിരാഗാന്ധി നാഷണൽ സെന്റർ ഫോർ ആർട്സ് ചെയർമാർ റാം ബഹാദൂർ തുടങ്ങിയവരെ നേരത്തെ സൊസൈറ്റിയിൽ ഉൾപ്പെടുത്തിയിരുന്നു. സാമ്പത്തിക വിദഗ്ധൻ നിതിൻ ദേശായി, പ്രൊഫ. ഉദയൻ മിശ്ര, ബി.പി. സിങ് എന്നിവരെ കഴിഞ്ഞവർഷം സൊസൈറ്റിയിൽനിന്ന് പുറത്താക്കിയിരുന്നു. നെഹ്റു മ്യൂസിയം സൊസൈറ്റിയോട് കേന്ദ്രം സ്വീകരിച്ചിരുന്ന നിലപാടുകളെ ഇവർ വിമർശിച്ചിരുന്നു. ഇതിനുപിന്നാലെയാണ് മൂവരെയും പുറത്താക്കിയത്. 
