
# تحويل حدود ۵۰ هزار خودرو به مشتريان در مهرماه/ عرضه مستمر محصولات سايپا به بازار

Published at: **2019-11-05T15:28:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620056/%D8%AA%D8%AD%D9%88%D9%8A%D9%84-%D8%AD%D8%AF%D9%88%D8%AF-%DB%B5%DB%B0-%D9%87%D8%B2%D8%A7%D8%B1-%D8%AE%D9%88%D8%AF%D8%B1%D9%88-%D8%A8%D9%87-%D9%85%D8%B4%D8%AA%D8%B1%D9%8A%D8%A7%D9%86-%D8%AF%D8%B1-%D9%85%D9%87%D8%B1%D9%85%D8%A7%D9%87-%D8%B9%D8%B1%D8%B6%D9%87-%D9%85%D8%B3%D8%AA%D9%85%D8%B1-%D9%85%D8%AD%D8%B5%D9%88%D9%84%D8%A7%D8%AA-%D8%B3%D8%A7%D9%8A%D9%BE%D8%A7-%D8%A8%D9%87-%D8%A8%D8%A7%D8%B2%D8%A7%D8%B1)


        معاون بازاريابي و فروش گروه خودروسازي سايپا از تحويل حدود ۵۰ هزار دستگاه خودرو به مشتريان در مهرماه ۹۸ خبر داد و گفت: با توجه به تاکید مدیریت ارشد گروه اجراي سياست عرضه مستمر محصولات و تسریع در تحویل خودروهای معوق در سایپا با جدیت دنبال می‌شود.
      

        آفتاب‌‌نیوز :
      
حسين كاظمي با تکذیب برخی اظهارات و نقل قول‌ها در خصوص کاهش عرضه خودروسازان در روزهای اخیر، افزود: اینگونه اظهارات یا ناشی از ناآگاهی این افراد است یا ناشی از تلاش برای ایجاد جو روانی در افکار عمومی در جهت اهدافی خاص، چرا که در صنعت خودرو هیچ سودی در کاهش عرضه محصولات به بازار وجود ندارد و برای هر تاخیر باید جریمه به مشتریان پرداخت شود.
وي همچنين به پاسخ‌گويي كامل به همه تعهدات مربوط به سال ۹۷ اشاره كرد و گفت: در حال حاضر تیم جدید مدیریتی سایپا تلاش مي‌كند با تسريع در تحويل خودروهای قابل تولید، تعهدات بر جای‌مانده از گذشته که به دلیل بی‌تدبیری‌های قبلی صورت گرفته است را روزبه‌روز كاهش دهد.
وی افزود: اجراي برنامه توليدي عبور مستقيم و نهضت تکمیل‌کاری خودروهای ناقص در سطح گروه خودروسازي سايپا زمينه بهبود شرايط این مجموعه در زمينه تحویل به مشتریان را فراهم كرده است.
معاون بازاريابي و فروش گروه خودروسازي سايپا در پایان تاکید کرد: رويه كنوني را با هدف كاهش فاصله ميان قيمت كارخانه و بازار، از بين بردن التهابات قيمتي و خروج كنترل قيمت‌ها از دست واسطه‌ها ادامه خواهيم داد.
منبع: سايپانيوز
