
# कैलिफोर्निया में हैलोवीन पार्टी के दौरान गोलीबारी, चार की मौत

Published at: **2019-11-01T13:43:49+00:00**

Author: **एजेंसी,नई दिल्ली**

Original: [https://www.livehindustan.com](https://www.livehindustan.com/international/story-shootout-during-halloween-party-in-california-4-died-2827239.html)

सेन फ्रेंसिस्को में हैलोवीन पार्टी के दौरान हुई गोलीबारी में लगभग 4 लोगों की मौत हो गई जबकि कई अन्य घायल हो गए। ये घटना गुरुवार रात की पार्टी के लिए किराए पर लिए गए एयरबीएनबी के घर में हुई।    
चश्मदीदों ने बताया कि हैलोवीन पार्टी के दौरान तकरीबन 20 राउंड फायरिंग की आवाज सुनी गई। खास पोशाक पहने कुछ लोगों को घटनास्थल से बाहर भागते हुए देखा गया।
बता दें कि इससे पहले हाल ही में कन्सास में ऐसी ही गोलीबारी हुई थी। बार में हुई गोलीबारी में चार लोगों की मौत हो गई, जबकि पांच लोग घायल हो गए। यह घटना अमेरिका के मिसूरी राज्य के कन्सास शहर में हुई। पुलिस के मुताबिक, कन्सास शहर के सेंट्रल स्ट्रीट्स के एक बार में एक संदिग्ध घुस कर ताबड़तोड़ गोलियां बरसाने लगा। इस दौरान लगभग 9 लोगों को गोली लगी थी।
