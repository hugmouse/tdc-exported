
# طرح منطقه آزاد مازندران در راه مجلس/ آیا آرزوی دیرینه مردم محقق می‌شود؟

Published at: **2019-11-05T10:27:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545053.html/%D8%B7%D8%B1%D8%AD-%D9%85%D9%86%D8%B7%D9%82%D9%87-%D8%A2%D8%B2%D8%A7%D8%AF-%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%AF%D8%B1-%D8%B1%D8%A7%D9%87-%D9%85%D8%AC%D9%84%D8%B3--%D8%A2%DB%8C%D8%A7-%D8%A2%D8%B1%D8%B2%D9%88%DB%8C-%D8%AF%DB%8C%D8%B1%DB%8C%D9%86%D9%87-%D9%85%D8%B1%D8%AF%D9%85-%D9%85%D8%AD%D9%82%D9%82-%D9%85%DB%8C-%D8%B4%D9%88%D8%AF-)

استاندار مازندران در خصوص آخرین وضعیت پیگیری منطقه آزاد گفت: این طرح پس از تصویب هیئت دولت به امضای وزرا رسید و اکنون باید توسط دولت راهی مجلس شود.
به گزارش شبکه اطلاع رسانی راه دانا؛ احمد حسین‌زادگان در گفت و گو با خبرنگار بلاغ در خصوص آخرین وضعیت پیگیری منطقه آزاد در مازندران اظهار کرد: پیگیری‌ها همچنان ادامه دارد.وی افزود: در بدو کار پیشنهاد ما برای گزینه‌های سه‌گانه منطقه آزاد مازندران در مصوبه هیئت دولت مورد تصویب قرار گرفت.استاندار مازندران خاطرنشان کرد: در گام بعدی نیاز به امضای چهار وزیر کشور داشت که خوشبختانه با موافقت آن‌ها مورد امضا قرار گرفت.به گفته حسین‌زادگان، طبق روال مرسوم، حال و پس از امضای وزرا، اینک دولت باید آن را برای طرح به مجلس بفرستد.شایان ذکر است حسین‌زادگان در شهریورماه امسال با اعلام تصویب طرح منطقه آزاد مازندران از سوی هیئت دولت در قالب پست ایستاگرامی خود نوشته بود:" سرانجام پس از ماه‌ها تلاش و پیگیری و وفاق و همدلی در سطح استان و حمایت‌های بی دریغ دولت تدبیر و امید ، مصوبه ایجاد منطقه آزاد تجاری مازنداران با سه لکه منفصل به تصویب هیات دولت رسید. "شایان ذکر است طرح ایجاد منطقه آزاد با سه لکه در مازندران با هدف کاهش مخالفت‌های منطقه‌ای و پایان دادن به ناکامی تاریخی در محقق شدن مطالبه مردمی از زمستان سال گذشته توسط استاندار مازندران به جریان انداخته شد.این طرح ابتدا به معاون اول رئیس جمهوری ارائه شد و مورد موافقت قرار گرفت و سپس به دبیرخانه مناطق آزاد کشور رفت و در آنجا که مهم ترین مرحله تخصصی است، تصویب شد.گفتنی است براساس قانون تشکیل مناطق آزاد در استان‌ها نیاز به مصوبه مجلس شورای اسلامی دارد و پس از تایید هیات وزیران در قالب لایحه ای به مجلس شورای اسلامی ارسال می‌شود.حال باید دید آرزوی دیرینه مازندرانی‌ها برای برخورداری از مناطق آزاد به واقعیت تبدیل خواهد شد یا خیر؟!انتهای پیام/
