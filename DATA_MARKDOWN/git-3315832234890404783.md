
# Lista „Most wanted”: Cine sunt cei mai căutați și mai periculoși oameni din lume

Published at: **2019-11-04T11:24:48+00:00**

Author: **Jurnal.md**

Original: [Jurnal.md](http://jurnal.md/ro/news/64bcab50609d49f6/lista-most-wanted-cine-sunt-cei-mai-cautati-si-mai-periculosi-oameni-din-lume.html?utm_source=RSS&utm_medium=RSS&utm_campaign=RSS)


        Nu se atingea niciodată de telefoane mobile, nu a avut nicio casă permanentă, un informator i-a furat lenjeria intimă la un moment dat, iar ultimele sale momente au fost povestite de Donald Trump. Chiar dacă titlul de cel mai „căutat om de pe planetă” nu există, nu ar fi greşit să spunem că Abu-Bakr al Baghdadi, omul care a condus un stat primitiv şi rudimentar în Orientul Mijlociu, un stat implicat în sclavie, tortură, execuţii difuzate în direct şi violenţe teroriste în aproape 40 de ţări l-a deţinut în tot acest timp. Moartea sa a lăsat ISIS fără lider şi lista celor mai căutaţi criminali fără un număr unu. Cine ar putea să-i ia locul în acest groaznic top? The Guardian îi inventariază pe cei mai periculoşi şi căutaţi criminali din întreaga lume.
      
Anterior, Forbes obişnuia să compileze un clasament a personajelor cele mai reprobabile de pe planetă, acesta fiind realizat cu ajutorul autorităţilor din întreaga lume, însă practica a fost încheiată în 2011. Atunci, la vârful listei se afla temutul traficant de droguri, Joaquin Guzman, cunoscut sub numele de „El Chapo”. Trei ani mai târziu, acesta a fost arestat, a evadat şi apoi a fost capturat din nou, scrie Digi24.
Un alt mafiot care a fost tăiat de pe lista de atunci este James „Whitey” Bulger, un mafiot irlandez-american care a fost şi el capturat la sfârşitul anului 2011 după ce a fost recunoscut de un vecin care a sunat la poliţie şi a primit 2 milioane de dolari drept recompensă. Bulger a fost omorât în bătaie în închisoare în 2018.
Osama Bin Laden a fost şi el, cândva, unul dintre cei mai căutaţi oameni. După moartea sa, locul i-a fost luat de actualul lider Al-Qaida, Ayman al-Zawahiri, a cărui capturare valorează 25 de milioane de dolari.
Lista FBI a celor mai căutaţi infractori din domeniul cibernetic a trecut prin mai multe transformări – în 2010 includea doar cinci nume, astăzi ea este formate din 70 de persoane, inclusiv zeci de militari ruşi şi chinezi dar şi persoane implicate în influenţarea alegerilor prezidenţiale din Statele Unite din 2016.
„Cel mai căutat om de pe planetă” este un titlu dependent de perspectivă, totuşi. Agenţia anti-terorism din India şi-a făcut propria listă anul trecut, la o scară demnă de una dintre cele mai populate ţări din lume. Nu mai puţin de 258 de persoane au fost trecute pe listă, iar cea mai mare recompensă a fost rezervată prinderii lui Ganapathi, un fost lideri al unui grup insurgent maoist.
Şi China şi-a făcut propria listă de nelegiuţi, 100 la număr, majoritatea acuzaţi de fraudă, furt sau luare şi dare de mită, ca parte a unei campanii mai mari a lui Xi Jinping de a opri corupţia care a ajuns la cote alarmante.
În 2019, ideea că cei mai căutaţi oameni ar putea fi doar bărbaţi nu a rămas pusă sub semnul întrebării. „Crima nu are gen” a fost sloganul unei campanii recente a Europol care a publicat o listă a celor mai periculoase femei de pe continent – falsificatoare, traficante de droguri, traficante de carne vie şi criminale, toate au ajuns, împreună cu bărbaţi, pe lista celor mai căutate persoane din Europa, publicată încă din 2016.
Lista este un fel de „Eurovision al delicvenţilor” - fiecare ţară a blocului european a nominalizat două persoane care să fie incluse pe listă. Pe listă au ajuns suspecţii atacurilor din Paris din noiembrie 2015 şi Ridouan Taghi, un bărbat cu dublă cetăţenie marocană-olandeză, care a ajuns pe listă după un avocat care se ocupă de un caz împotriva sa a fost asasinat în Amsterdam.
Cei mai căutaţi oameni de pe planetă, conform The Guardian:
1. Abubakar Shekau
Prima persoană de pe listă este un militant nigerian care a devenit liderul grupului Boko Haram în 2009 şi care a coordonat un „război sfânt” extrem de brutal împotriva armatei, poliţiei şi civililor din ţară, răpind 276 de fete dintr-o şcoală din Chibok.
2. Abi Ibrahim al-Hashimi al-Qurayshi
Noul lider al ISIS nu va aştepta prea mult până să ocupe locul lăsat liber de al-Baghdadi în topul celor mai căutaţi terorişti şi criminali.
3. Ayman al-Zawahiri
Născut în 1950 într-o familie înstărită din Egipt, Zawahiri a vrut să devină chirurg înainte să se implice în mişcarea radicală islamistă din ţară. Capturat şi torturat în mod frecvent în ţara sa natală, Zawahiri a fugit în Pakistan unde i-a asistat pe luptătorii mujahedini în respingerea invadatorilor sovietici. Acolo l-a întâlnit pe Osama bin Laden împreună cu care a fondat al-Qaida, organizaţia teroristă pe care o conduce după moartea partenerului său.
4. Ibrahim Dawood
Indianul de 63 de ani şi-a construit imperiul de milioane de dolari prin extorsiune, blat la meciuri oficiale de cricket şi trafic de droguri. E considerat ca fiind iniţiatorul unor atacuri cu bombă în Mumbai în 1993 care s-au soldat cu moarte a peste 250 de persoane. Deşi este dat în urmărie chiar şi de ONU, mafiotul indian trăieşte încă pe picior mare.
5. Ovidio Guzman
Fiul lui Joqauin Guzman, El Chapo, cunoscut şi sub numele de „micul Chapo”, „Chapito”, şi-a urmat tatăl în „afacerea” de familie, devenin unul dintre cei mai importanţi traficanţi de droguri din oraşul mexican Culiacan. Guzman a fost capturat de armata mexicană în urmă cu mai multe săptămâni, însă gruparea din spatelui său a pornit un adevărat război împotriva forţelor de ordine pentru a îl elibera.
6. Tse Chi Lop
Canadianul de origine chineză poreclit „cel mai căutat om din Asia” este acuzat de coordonarea celei mai mari grupări de trafic de droguri, formată din cinci triade. Grupul ar aduce în Asia cantităţi imense de droguri, printre care heroină şi metamfetamină, livrate din Japonia până în Noua Zeelandă.
7. Vassilis Paleokostas
Cel mai valoros nelegiuit din Europa este cetăţeanul grec cunoscut drept „cel imposibil de prins”. Paleokostas a evadat din închisoare în 2006 la bordul unui elicopter deturnat de fratele său. Arestat din nou 2 ani mai târziu, Paleokostas a evadat din aceeaşi închisoare, tot la bordul unui elicopter furat în februarie 2009. Grecia oferă o recompensă de un milion de euro pentru prinderea lui.
8. Matteo Messina Denaro
Descris drept „ultimul mohican al Mafiei vechi”, mafiotul originar din Sicilia este unul dintre cei mai căutaţi fugari, acesta stând ascuns încă din 1993. Denaro, în vârstă de 57, a afirmat că a umplut un cimitir de unul singur şi şi-a păstrat stilul de viată de lux cu ajutorul politicienilor şi afaceriştilor corupţi
9. Guccifer 2.0
Identitatea a mai mulţi hackeri care susţin că sunt responsabili pentru atacarea serverelor Partidului Democrat din Statele Unite în 2016 şi scurgerea informaţiilor găsite acolo, mulţi dintre aceştia fiind ruşi şi aparţinând de GRU, agenţia militară de informaţii a Rusiei.
10. Felicien Kabuga
Kabuga este căutat de tribunalul internaţional pentru rolul său în genocidul din Rwanda din 1994, în care au pierit peste 800 000 de bărbaţi, femei şi copii. Kabuga, în vârstă de 84 de ani acum, foloseşte staţiile sale radio pentru a instiga la ură şi violenţă împotriva minortiăţi Tutsis. Este, de asemenea, acuzat că furnizează macete şi alte arme folosite în uciderea membrilor minorităţii.
