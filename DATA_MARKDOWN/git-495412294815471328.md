
# Diretta/ Casertana Bisceglie (risultato 0-0) streaming video tv: prova Flore Flores

Published at: **2019-11-06T19:44:10+00:00**

Author: **Fabio Belli**

Original: [IlSussidiario](https://www.ilsussidiario.net/news/diretta-casertana-bisceglie-streaming-video-tv-sfida-per-la-coppa-italia-serie-c/1944073/)

Circa quindici minuti sul cronometro di Casertana Bisceglie e risultato fermo sul zero a zero. Partita abbastanza effervescente, con la prima occasione al quarto giro d’orologio con Floro Flores che di testa anticipa Borghetto, protagonista di un’uscita maldestra. Il primo corner dell’incontro è per il Bisceglie, ma la difesa della Casertana fa buona guardia e sventa il potenziale pericolo. Al settimo chance interessante per i padroni di casa con la conclusione di Varesanovic da ottima posizione che termina alto sopra la traversa. Al tredicesimo chance per Cavallini su calcio di punizione, il suo tiro si infrange sulla barriera. Regge l’equilibrio in questo primo quarto d’ora di Casertana Bisceglie, vedremo chi riuscirà a sbloccarla. (Aggiornamento di Jacopo D’Antuono)
Si accende finalmente la diretta di Casertana Bisceglie, match per i sedicesimi di finale della Coppa Italia di Serie C e certo ora vale la pena di ricordare come i due club vi si sono approdati. Per i rossoblu questo è il primo match in questa edizione della manifestazione: iscritti inizialmente nella Coppa Italia, ecco che sono stati subito eliminati al primo turno dal Catanzaro per 4-1 ai tempi supplementari. Percorso diverso è stato per il Bisceglie, già nel tabellone dell’evento di Serie C dagli esordi. I nerazzurri stellati infatti avevano registrato la prima piazza nel girone M, di fronte ad appena il Picerno. Ora però dobbiamo dare la parola al campo, si gioca! (agg Michela Colombo)
La diretta tv di Casertana Bisceglie, mercoledì 6 novembre 2019, non sarà trasmessa sui canali televisivi in chiaro o a pagamento sul digitale terrestre o sul satellite. Elevensports offrirà in esclusiva ai suo abbonati la diretta streaming video via internet dell’incontro, collegandosi tramite pc sul sito elevensports.it, oppure con dispositivi mobili come tablet o smartphone o tramite una smart tv sull’applicazione ufficiale Elevensports.
La diretta della Coppa Italia di Serie C Casertana Bisceglie sarà oggi affidata al fischietto della sezione aia di Viterbo Claudio Petrella: con lui in campo poi non mancheranno pure gli assistenti Francesco Valente e Francesco Rizzotto. Volendo ora conoscere meglio il primo direttore di gara, apprendiamo subito che il Signor Petrella finora ha messo a tabella 9 presenze in campo, con pure 35 cartellini gialli sventolati e due rossi assegnati, oltre a 2 calci di rigore concessi. Ampliando la nostra analisi segnaliamo che in carriera lo stesso primo direttore di gara non ha mai incontrato la Casertana e neppure il Bisceglie: la sfida di oggi sarà quindi un vero inedito. (agg Michela Colombo)
Per la diretta di Casertana Bisceglie è certo utile ora curiosare anche nello storico che interessa i due club, alla vigilia di questo match per gli ottavi di finale della Coppa Italia di Serie C. Dati alla mano ecco che possiamo leggere di 5 precedenti finora messi a tabella, per la precisione dal 2017 a oggi e sempre per il terzo campionato italiano, con un bilancio complessivo di 3 successi del Bisceglie e una sola vittoria della Casertana. Va anche detto che l’ultimo testa a testa tra i due club è ben recente visto che risale alla sesta giornata del girone c del Campionato di Serie C tutt’ora in corso. Allora ricordiamo quindi il pareggio a reti bianche firmare in casa dei nerazzurristellati. (agg Michela Colombo)
Casertana Bisceglie sarà diretta dal signor Claudio Petrella, si gioca mercoledì 6 novembre 2019 alle ore 20.30 presso lo stadio Pinto di Caserta e sarà una sfida valevole per i sedicesimi di finale di Coppa Italia Serie C 2019-2020. La Casertana fa il suo esordio nella competizione, mentre il Bisceglie in estate ha eliminato i lucani del Picerno nella fase preliminare. In campionato entrambe le formazioni sono inserite nel girone C e si sono già affrontate lo scorso 25 settembre in casa dei pugliesi, pareggiando 0-0. In campionato il Bisceglie resta impelagato nella zona calda della classifica, la Casertana è invece proiettata in zona play off ma paga una certa discontinuità di rendimento (pareggio interno contro la Viterbese domenica scorsa) che finora le ha impedito di spiccare il volo, dovendosi guardare le spalle dalle squadre che premono dal decimo posto in giù.
Le probabili formazioni che dovrebbero affrontarsi in Casertana Bisceglie, mercoledì 6 novembre 2019 alle ore 20.30 presso lo stadio Pinto di Caserta, sfida valevole per i sedicesimi di finale di Coppa Italia di Serie C. La Casertana allenato da Ciro Ginestra schiererà un 3-5-2: Crispino; Clemente, Silva, Caldore; Longo, Laaribi, Lezzi, Zito, Paparusso; Starita, Cavallini. Il Bisceglie guidato in panchina da Pochesci risponderà con un 3-5-2 così schierato: Casadei; Turi, Hristov, Piccinni; Mastrippolito, Abonckelet, Rafetraniaina, Zibert, Cardamone; Montero, Longo.
Per chi scommetterà sul match, le quote dell’agenzia Snai considerano la Casertana favorita sul Bisceglie. Quota per l’affermazione interna fissata a 1.60, l’eventuale pareggio viene proposto a una quota di 3.50, mentre la vittoria in trasferta viene proposta a una quota di 4.30. Per chi invece punterà sul totale dei gol realizzato nel corso della partita, over 2.5 quotato 1.70, mentre la quota dell’under 2.5 viene offerta a 2.35.
