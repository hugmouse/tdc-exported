
# آزمون با ۳۵ میلیون یورو خرید بعدی رئال‌مادرید؟

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696347/%D8%A2%D8%B2%D9%85%D9%88%D9%86-%D8%A8%D8%A7-%DB%B3%DB%B5-%D9%85%DB%8C%D9%84%DB%8C%D9%88%D9%86-%DB%8C%D9%88%D8%B1%D9%88-%D8%AE%D8%B1%DB%8C%D8%AF-%D8%A8%D8%B9%D8%AF%DB%8C-%D8%B1%D8%A6%D8%A7%D9%84%E2%80%8C%D9%85%D8%A7%D8%AF%D8%B1%DB%8C%D8%AF)


        با این حال پیوستن آزمون به رئال مادرید تنها به علاقه این بازیکن خلاصه نمی‌شود و زین الدین زیدان و پرس نیز باید خواستار این انتقال باشند. سردار آزمون در این فصل لیگ روسیه هشت گل به ثمر رسانده و شش پاس گل نیز ثبت کرده است.
      
یک سایت روسی از قیمت گذاری باشگاه زنیت روی سردار آزمون خبر داد و اعلام کرد این بازیکن در رویای حضور در رئال است.
به گزارش آی اسپورت به نقل از versiya، مشکلات رئال مادرید در خط حمله ممکن است باعث شود تا این تیم اسپانیایی به سراغ سردار آزمون بازیکن ایرانی زنیت برود. زنیت روی این بازیکن ۳۵ میلیون یورو قیمت گذاشته و حاضر نیست در زمستان او را بفروشد ولی در تابستان ممکن است پیشنهادات برای او را بررسی کند.
پیش‌تر تیم‌هایی نظیر لاتزیو، اورتون و کریستال پالاس برای جذب این بازیکن ایرانی تمایل خودشان را نشان داده بودند. سردار از کودکی علاقه زیادی به حضور در تیم رئال مادرید داشت و اکنون می‌تواند این رویای بازیکن ایرانی به حقیقت بپیوندد و او به آرزوی کودکی خود برسد.
با این حال پیوستن آزمون به رئال مادرید تنها به علاقه این بازیکن خلاصه نمی‌شود و زین الدین زیدان و پرس نیز باید خواستار این انتقال باشند. سردار آزمون در این فصل لیگ روسیه هشت گل به ثمر رسانده و شش پاس گل نیز ثبت کرده است.
نکته دیگر اینکه سردار ۲۴ سال سن دارد و می‌تواند پیشرفت بیشتری داشته باشد و این برای باشگاه بعدی خود نکته حائز اهمیتی است. همچنین یوویچ و هازارد بعد از سه ماه تنها یک گل به ثمر رسانده‌اند و به همین خاطر احتمالا در تابستان، رئال به دنبال تقویت این تیم خواهد بود. آزمون قرار نیست فقط به خاطر پول به سانتیاگوبرنابئو برود چون او از کودکی آرزوی حضور در رئال مادرید را داشته است.
