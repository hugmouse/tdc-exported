
# انتقاد امام جمعه لنده از شهرداری و شورای شهر/ دشمن از روز بزرگ ۱۳ آبان وحشت و واهمه دارد/داعش را امریکا درست کرد و حالا بر طبل پیروزی می کوبد

Published at: **2019-11-01T14:44:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543872.html/%D8%A7%D9%86%D8%AA%D9%82%D8%A7%D8%AF-%D8%A7%D9%85%D8%A7%D9%85-%D8%AC%D9%85%D8%B9%D9%87-%D9%84%D9%86%D8%AF%D9%87-%D8%A7%D8%B2-%D8%B4%D9%87%D8%B1%D8%AF%D8%A7%D8%B1%DB%8C-%D9%88-%D8%B4%D9%88%D8%B1%D8%A7%DB%8C-%D8%B4%D9%87%D8%B1--%D8%AF%D8%B4%D9%85%D9%86-%D8%A7%D8%B2-%D8%B1%D9%88%D8%B2-%D8%A8%D8%B2%D8%B1%DA%AF----%D8%A2%D8%A8%D8%A7%D9%86-%D9%88%D8%AD%D8%B4%D8%AA-%D9%88-%D9%88%D8%A7%D9%87%D9%85%D9%87-%D8%AF%D8%A7%D8%B1%D8%AF-%D8%AF%D8%A7%D8%B9%D8%B4-%D8%B1%D8%A7-%D8%A7%D9%85%D8%B1%DB%8C%DA%A9%D8%A7-%D8%AF%D8%B1%D8%B3%D8%AA-%DA%A9%D8%B1%D8%AF-%D9%88-%D8%AD%D8%A7%D9%84%D8%A7-%D8%A8%D8%B1-%D8%B7%D8%A8%D9%84-%D9%BE%DB%8C%D8%B1%D9%88%D8%B2%DB%8C-%D9%85%DB%8C-%DA%A9%D9%88%D8%A8%D8%AF)

امام جمعه موقت یاسوج گفت: افرادی که سر تسلیم در برابر آمریکا و شرک خم میکنند، قابلیت نیابت امام معصوم را ندارند، امام زمان (عج) می فرماید: علمای دین حجت های من بر شما هستند، و باید از آنها پیروی کرد.
به گزارش شبکه اطلاع رسانی راه دانا؛ به نقل از صبح زاگرس آیین نماز سیاسی عبادی و دشمن شکن جمعه در سراسر استان کهگیلویه و بویراحمد این هفته با حضور مردم ولایتمدار استان برگزار شد.
 
امام جمعه موقت شهر یاسوج در ابتدای خطبه اول نماز جمعه شهر یاسوج ضمن دعوت نمازگزاران به تقوای الهی، بیان کرد: خداوند فرموده است که عاقبت همراه با سعادت برای انسان های پاک و پرهیزگار است، کسانی که در جامعه زندگی میکنند و با توجه به آلودگی هایی که دارند اما به واسطه تقوای خود از گناه دوری می کنند.
حجت الاسلام موسوی اعظم گفت: انسان ها در دنیا مهمان هستند و باید به سوی سرای دیگر که جاودانه و همیشگی است و همراه با نعمت های مختلف است کوچ کرد اگر کسی وفات کند باید بدهی های شرعی او را پرداخت کنند، یکی از بدهی ها مهریه زنان است که باید پرداخت شود.
وی افزود: سرمایه های انسان امانت خداوند متعال است و این سرمایه ها را باید در امور مورد تاکید خداوند صرف کرد.
امام جمعه موقت شهر یاسوج گفت: ایجاد تفرقه و تشت در بین مردم و خانواده‌ها به وسیله شهادت، یا قسم دروغ سبب عذاب در قبر و قیامت برای انسان می شود.وی بیان کرد: بسیاری از گناهان ناشی از زبان است، به عنوان مثال در زمان انتخابات رقیب را کافر محض میدانند، رقابت خوب است اما نباید به وسیله زبان تهمت و غیبت کرد، امروز بی بندی و باری هایی  که در شهر به وجود آمده است سبب گناهان چشم خواهد شد.حجت الاسلام موسوی اعظم  در خطبه دوم گفت: در اموال ما خداوند متعال برای محرومان حقی معلوم کرده است یکی از این موضوعات زکات است، در استان های دیگر به عنوان مثال ایت الله مکارم زمین هایی که داشت را وقف کرد، اما فردی مانند کروبی خانه‌ای را در قم وقف کرد اما چنین فردی شرایط کنونی دارد و باید دعا کرد عاقبت خیر شویم.
وی افزود: وقف مصادیق زیادی دارد برای کسانی که توان خرید دارو ندارند، جهیزیه برای دختران بی سرپرست یتیم، اداره حوزه های علمیه، و وقف صدقه جاریه مادام العمر محسوب می شود.
حجت الاسلام موسوی اعظم گفت: پیش از انقلاب، افراد انقلابی فعلی،  انقلابی بودند که روزهایی مانند ۱۳ آبان را به وجود آورند و در آن عده ای از دانشجویان به شهادت رسیدند در چنین مراسماتی باید حضور عالمانه داشت.
 
وی افزود: از دیگر مسائل پیش رو شهادت امام حسن عسکری است که ۲۸ سال عمر کرد و در بدترین شرایط و تحت آزار و اذیت بودند اما در زمان امام صادق با علم الهی تشکیلات علمی خود را به وجود آورد، امام حسن عسکری مسئله ولایت فقیه را به وجود آورد و این مسئله همراه با انقلاب اسلامی به وجود نیامد بلکه حضرت موسی، حضرت نوح تا زمان پیامبر خاتم و زمان امامان معصوم این مسئله وجود داشت، در زمان غیبت امام معصوم فردی که فقیه جامع الشرائط است هدایت جامعه را بر عهده دارد.
وی افزود:  افرادی که سر تسلیم در برابر آمریکا و شرک  خم میکنند، قابلیت نیابت امام معصوم را ندارند، امام زمان (عج) می فرماید: علمای دین حجت های من بر شما هستند، و باید از آنها پیروی کرد.
موسوی اعظم در پایان گفت: در زمان امام زمان (عج) مسلمان و مسیحیان  و دیگر ادیان پیرامون آن امام متحد میشوند، در روز آغاز امامت امام زمان (عج) باید مراتب ایمان و ارادت خود را به آن حضرت نشان دهیم.
 
************************************
حجت الاسلام سید امین الله حجازی،امام جمعه گچساران ظهر امروز در خطبه های نماز عبادی سیاسی جمعه این هفته ضمن دعوت نمازگزاران به رعایت تقوای الهی گفت:حضرت آقا اخیرا در جمع دانشجویان دانشگاه افسری ارتش جمهوری اسلامی فرازهای بسیار مهمی را ایراد کردند که امنیت از مهمترین و موثرترین عناصر صیانت از یک جامعه است و به نوعی بدون امنیت یک کشوری عملا فشل خواهد شد و لذا بسیار مهم است که همه و همه نیروهای امنیتی و دفاعی کشورمان را حمایت و تقویت کنیم.
وی افزود:تضعیف نیروهای امنیتی و دفاعی خواست دشمن است و باید در این خصوص هم هوشیار باشیم که بحمدلله امروز جمهوری اسلامی امن ترین نقطه دنیاست.
حجازی تصریح کرد:دشمن در برخی از کشورهای اسلامی بدنبال ایجاد فتنه است و دشمن تلاش می کند در کشورهای اسلامی در سوریه،عراق و لبنان فتنه هایی ایجاد کند هر چند در گذشته دشمن هم چنین تلاش هایی در درون مملکت ما انجام داد که با بصیرت و هوشیاری مردم و مسئولین ناکام ماند.
امام جمعه گچساران اظهار کرد:باید ملت ها و دولت ها دست به دست هم و با اتحاد امنیت راحاکم کنند و در ثانی هم باید مطالبات در سایه امنیت صورت بگیرید، چرا که بدون داشتن امنیت چنین چیزی امکان پذیر نخواهد شد.
وی درادامه تصریح کرد:ترامپ خیلی بر طبل پیروزی می کوبد که مثلا البغدادی را کشته است ،و این در حالی است که داعش را خود آمریکایی ها تشکیل دادند و خانم کلینتون هم رسما در رسانه ها این موضوع را تایید کرد، هر چند داعش به نوعی جیره‌خوار آمریکایی ها و سعودی ها بود.
حجازی گفت:این انقلاب را مولای عالم حمایت و صیانت می کنند و به فرموده رهبر انقلاب آینده بسیار روشن است ،پس بنابراین حواسمان باید به فتنه ها و نقشه های شوم دشمنان باشیم.
وی با اشاره به روز ۱۳ آبان گفت:این روز بزرگ را گرامی می داریم و پیروزی بزرگی است که حضرت امام راحل به عنوان انقلاب دوم از آن یاد می کنند.
امام جمعه گچساران درادامه اظهار کرد:۱۳ آبان سه رخداد بزرگ در سال های ۴۳ و ۵۷ و ۵۸ است که تبعید حضرت امام‌راحل به ترکیه،شهادت‌جمعی از دانش آموزان‌و دانشجویان‌توسط‌رژیم پهلوی و نیز تسخیر لانه جاسوسی آمریکا توسط دانشجویان پیرو خط امام در سال ۵۸است و این روز بزرگی است که دشمن از این روز بزرگ ۱۳ آبان وحشت و واهمه دارد و توصیه می کنم که همه ملت متحد و منسجم به میدان بیایند و بازهم دشمن را همچون گذشته ناکام کنند.
امام جمعه گچساران تصریح کرد:هشتم ربیع اول شهادت امام حسن عسکری علیه السلام است که تسلیت عرض می کنم و با شهادت این امام همام آغاز امامت حضرت حجت (عج) است و برنامه هایی هم در این روز در این شهرستان همزمان با کل کشور خواهیم داشت.
وی در ادامه گفت:از همه افراد و نهادهایی که در برگزاری و برپایی مراسمات عزاداری آخرین شب های ماه صفر در این شهرستان نهایت همکاری را داشتند نهایت تشکر و سپاسگذاری را دارم. 
*********************************حجت الاسلام سید هدایت محمودی اصل در خطبه های جمعه این هفته شهرستان لنده با اشاره به فرارسیدن ماه ربیع الاول گفت:این ماه ماه بهترین ها برای انسان های است که در این ماه با تکیه بر مباحث دینی در جهت اعتلای دین می باید تلاش کنیم. وی افزود: موضوع مهدویت یکی از مهمترین مسائلی است که با ترویج فرهنگ حسینی و حماسه حسینی باید در جامعه تبین شود که دشمنان همواره به دنبال تضعیف این فرهنگ بوده و هستند که دیدگاه جوانان را راجع به این مهم تضعیف کنند که لازمه مقابله با این نهله ها کار و تلاش برای خدمت به مردم است.امام جمعه شهرستان لنده تصریح کرد: انتظار داریم کارگزاران و خادمین مردم نسبت به خدمات دهی به مردم از هیچ تلاش فرو نگذارند.وی افزود:مسئولان ما در مسیر خدمت رسانی شب و روز نباید بشناسند و باید خودشان را بدهکار مردم بدانند لذا اگر این روحیه حاکم می شد امروز این همه گرفتاری نداشتیم و مسئولان نیز باید همکار همدیگر باشند و در همین اقدامات دستگاه قضایی باید سایر دستگاه ها همکاری مضاعف داشته باشند.وی گفت:اخراج و انفصال از خدمت قضات متخلف مهمترین اقدامات مهم رئیس قوه قضائیه است که تا کنون بیش از هفت هزار میلیارد تومان به بیت المال برگشت.خطیب جمعه لنده گفت:بدون شک مردم ما حامیان مدیران انقلابی و خادمان خود در دولت ها هستند که لازمه ان خدمت بی منت به مردم و جلوگیری از نفوذ و فساد در جامعه است.وی در ادامه اظهارکرد: توجه ویژه به تولید و راه اندازی کارخانه ها مهمترین توصیه مردم به مسئولان است که امیدواریم این مهم مورد توجه مسئولان قرار گیرد.محمودی اصل گفت: حفظ امنیت مهمترین نقش را در پایداری نظام دارد و بحث اشراف به اوضاع منطقه یکی دیگر از مهمترین مواردی است که باید حتما مد نظر قرار گیرد که مقام معظم رهبری بحث علاج ناامنی در کشورهای منطقه را ساماندهی وضع موجود این کشورها دانست.امام جمعه لنده تاکیدکرد:سیاه نمایی یکی از آسیب های جدی در کشور است که باید حتما مورد توجه قرار گیرد و باید به همان اندازه ای که دشمن قدرت دارد ما نیز باید قدرت دفاعی داشته باشیم و بصیریت افزایی و مقابله با فتنه آمادگی کامل داشته باشند.وی خاطرنشان کرد: حضور کشورهای عبری و عربی در منطقه و برهم زدن امنیت مردم در عراق نشانه ای مهم از نفوذ و آشوب در منطقه است.محمودی اصل گفت:باید همیشه در امادگی به سرببریم و همانند جنگ احد نشود و باید در این زمینه هوشیاری شود.خطیب جمعه لنده اظهارکرد:پروژه های عمرانی ، کلنگ زنی و سایر پروژه ها باید هرچه سریعتر اجرایی شود و در حوزه برق و اب تلاش های خوبی شده است که باید اجرایی شود.وی گفت:وعده زمین مانده شهرداری وشورای اسلامی شهر لنده در خصوص اسفالت خیابان ها باید زودتر اجرایی می شد که به فصل زمستان کشانیده نمی شد و لذا امیدواریم هرچه سریعتر بحث آسفالت خیابان ها اجرایی شود.محمودی اصل تاکیدکرد:تقدس بسیج برای محافظت از انقلاب و نشر ان باعث شد بسیج دانش اموزی ایجاد شود تا از همین نوجوانی نسلی انقلابی برای دفاع از آرمان ها و ارزش های انقلاب تربیت شوند. 
************************************
حجت‌الاسلام سید نصیر حسینی امروز در خطبه‌های نماز جمعه دهدشت با اشاره به در پیش بودن روز ملی مبارزه با استکبار جهانی اظهار داشت: به طور کلی بخشی از ساختار نطام اسلامی و شریعت اسلام و از مبانی اسلام و دینداری مبارزه با استکبار و ستمگران و زورگویان است.
 
امام جمعه دهدشت تصریح کرد: هدف اسلام این بود که ملت‌ها را از انحرافات فکری و ستم ستمگران نجات دهد.
 
وی با بیان اینکه در طول تاریخ هر پیامبری در تبلیغ دین در مقابل حاکمان قرار می‌گرفت، ادامه داد: دینداری با منافع زورمداران و زراندوزان در تضاد است.
 
امام جمعه دهدشت گفت: وقتی یک شخصی مردم را به دین دعوت می‌کند ستمگران آن را تهدید منافع خود می‌دانند بنابراین به مبارزه برمی‌خیزند و آنها را به زنجیر و زندان می‌افکنند و پیروانشان را زجر می‌دهند.
 
حسینی با بیان اینکه مسلمان در مقابل ظلم و ستم نباید ساکت باشد، افزود:نمی‌شود کسی بگوید دیندارم اما با ستمگران کاری ندارم.
 
خطیب نماز جمعه دهدشت گفت: امروز آمریکای آتش‌افروز و جهانخوار در رأس ستمگران قرار دارد و ما نمی‌توانیم با او کنار بیاییم.
 
حسینی با بررسی اجمالی رفتار غرب قبل و بعد از انقلاب اضافه کرد: قبل از پیروزی انقلاب جز تحقیر و شرارت ندیدیم حکومت پهلوی دست نشانده غرب حکومت تحقیر ملت ایران بود بعد از پیروزی انقلاب و مستقر شدن حکومت ولایی مبارزه استکبار بیشتر شد و توطئه‌ و تحریم‌ها ادامه یافت.
 
حسینی با بیان اینکه آمریکا سراسر مکر و حیله است، اظهار داشت: در برجام زیر همه تعهدات زد هدف آمریکا از نقشه‌های شوم براندازی نطام بوده تاکنون به اهدافش دست نیافته است هیچ غلطی نمی‌تواند بکند و ملت و نظام ما باشکوهتر از گذشته به راه عزت، استقلال، پیشرفت ادامه خواهد داد.
 
حسینی روز فرهنگ عمومی را یادآور شد و گفت: فرهنگ و باور از عوامل پیشرفت ملت‌هاست اگر فرهنگ و باور متعالی بود رشد خواهیم کرد و اگر خرافی بود سقوط می‌کنیم.
 
رئیس شورای فرهنگ عمومی کهگیلویه افزود: متعالی‌ترین فرهنگ‌ها و باورها اخلاق الهی است خداوند در اوج کمال است هر کس به باورهای دینی عمل کند و اعتقاد داشته باشد به اوج کمال خواهد رسید و هرچه از فرهنگ دینی فاصله بگیریم ذلت ما بیشتر می‌شود.
 
وی در بخش دیگری از سخنانش با اشاره به کشته شدن ابوبکر البغدادی تصریح کرد: داعش، بن‌لادن و ابوبکرها ساخته آمریکا بود هر وقت به کسی نیاز دارند او را حمایت می‌کنند و هر وقت تاریخ مصرفش به اتمام رسید به کشتن می‌دهند.
 
حسینی افزود: وقتی مردم نادان باشند و جامعه دچار جهل شد به راحتی بازی می‌خورد و از مکتب‌های انحرافی و فرقه‌های وهابیت پیروی می‌کند.
 
امام جمعه دهدشت اوضاع عراق را یادآور شد و با بیان اینکه مسلمانان نباید تحت تأثیر نفوذی‌ها قرار بگیرند، افزود: نفوذی‌ها در اعتراضات میدان‌دار می‌شوند تا مردم به حق خود نرسند.
 
انتهای پیام/
