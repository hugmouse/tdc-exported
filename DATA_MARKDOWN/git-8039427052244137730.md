
# ఆర్టీసీపై కేసీఆర్ అబద్దాలు బహిర్గతమయ్యాయి : షబ్బీర్

Published at: **2019-11-07T21:27:53+00:00**

Author: ****

Original: [Andhrajyothy](https://www.andhrajyothy.com/artical?SID=948931)

ADVT
దరాబాద్ : ఆర్టీసీ సమస్యపై ముఖ్యమంత్రి కె. చంద్రశేఖర్ రావు చెప్పిన అబద్దాలు 'స్వీయ బహిర్గతం' అయ్యాయని మాజీ మంత్రి, శాసనమండలి మాజీ ప్రతిపక్ష నాయకుడు మహ్మద్ అలీ షబ్బీర్ పేర్కొన్నారు. ఆర్టీసీ సమస్యపై అబద్దం చెప్పిన ముఖ్యమంత్రి, అధికారులపై మోసం కేసు నమోదు చేయాలని డిమాండ్ చేశారు.
 హైకోర్టుకు తప్పుడు సమాచారమివ్వాలంటూ సీనియర్ బ్యూరోక్రాట్లను బలవంతం చేసింది ముఖ్యమంత్రి అని షబ్బీర్ అలీ గురువారం విడుదల చేసిన ఒక ప్రకటనలో ఆరోపించారు. "కెసిఆర్‌కు అబద్దం అలవాటు. బహిరంగ సమావేశాలు, అసెంబ్లీ, కౌన్సిల్, పత్రికా సమావేశాల్లో అబద్ధాలు మాట్లాడటం ఆయనకు సర్వసాధారణం’ అని విమర్శించారు. ముఖ్యమంత్రి తీసుకున్న తప్పుడు నిర్ణయాన్ని హైకోర్టు తిరస్కరించడం తొలిసారి కాదని షబ్బీర్ ఆలీ వెల్లడించారు. ‘ఏదేమైనా, స్వతంత్ర భారత చరిత్రలో మొట్టమొదటిసారి... సీనియర్ ఐఎఏఎస్ అధికారుల బృందం ఒక సమస్యపై తప్పుడు సమాచారం ఇచ్చినందుకు హైకోర్టు మందలించింది’ అని షబ్బీర్ ఆలీ వ్యాఖ్యానించారు. "హైకోర్టు చేసిన వ్యాఖ్యలను కేసీఆర్ చాలా తీవ్రంగా తీసుకోవాలి. తన వైఖరిని మార్చుకోవాలి. తెలంగాణ తన వ్యక్తిగత కోరిక కాదని అతను గ్రహించాలి’’ అని పేర్కొన్నారు.
