
# Zvrátenosť porovnávania SLOVENSKA so svetom a krajinami EÚ

Published at: **2019-11-04T10:40:42+00:00**

Author: **spracred**

Original: [Denník politika](http://dennikpolitika.sk/archiv/88623)


        Sú to len čudné marketingové ťahy.
      
Veľkú búrku nevôle opozície vyvolal schválený zákon o 50-dňovom moratóriu na uverejnenie preferencií pred voľbami (Osobne si myslím, že by stačilo 30 dní.). Veľmi by im to skomplikovalo cestu za svojím cieľom – vládnuť. Už teraz opozícia a jej pridružené mediá apelujú na „ich“ prezidentku, aby nepodpísala zákon (veď by išla aj proti svojej rodnej strane). A ona to samozrejme vopred naznačila. A okamžite má už k dispozícii super rýchly prieskum Focusu (Koľkože z tých všetkých opýtaných malo o deň, dva znalosti o zákone o predĺžení moratória, keď iné zákony neovládajú roky?), že väčšina obyvateľov Slovenska (tesne pod 60%) si neželá takéto dlhé moratórium a že sa to prieči s právom na informácie. A okamžite sme mali porovnanie so svetom a po dvoch afrických krajinách s dlhším moratóriom sme tretí na svete v časovej dĺžke. Tieto dve africké krajiny asi vedia, prečo to urobili. A my rovnako vieme, prečo to naši poslanci schválili. Vyzerá to, že zvýšené moratórium asi po prezidentkinom vete neprejde, pretože teraz zaň hlasovalo 73 poslancov a na prelomenie veta treba 76 hlasov. Uvidíme.
Agentúry a najmä mediá porovnávajú všetko zlé, čo je na Slovensku – korupciu, súdnictvo, klamstvá a zavádzanie , to dobré iba výnimočne. Asi by sme boli rovnako na piedestáloch. A rovnako by sme boli hore aj v manipuláciách vďaka prieskumom. Vieme, že spravodlivosť u nás vďaka uplácaniu prakticky neexistuje. Súdom verí iba minimum obyvateľov a s tým rátajú aj autori spomínaných troch atribútov, že na nich nikto nemá a spravodlivosť ich nedobehne. Klamanie, podvody, tunelovania, špekulácie a ďalšie poklesky nie sú iba slovenský folklór a zavádzanie v preferenciách, sú súčasťou ovplyvňovania voličov. Stačí si pozrieť preferencie a výsledky v našich posledných parlamentných i prezidentských voľbách a zistíte, ako dokážu preferencie ovplyvniť voličov. Preto máme prezidentku, dovtedy neznámu osobu, ktorej PR urobili prieskumy, s historicky najmenším mandátom, pretože si ju zvolila iba štvrtina voličov, čo je iba pätina obyvateľov Slovenska. A ešte aj neústavnú prezidentku vďaka nedoriešenej ústavnej žalobe Harabina. A tak zastáva iba menšinový názor. Toto je „úspech“ slovenských manipulatívnych prieskumov v spolupráci s masívnou antikoaličnou kampaňou! Tak to bolo aj včera aj Markize v prieskume o klamaní politikov, pokiaľ tým, čo najviac najčastejšie hovoria pravdu , dali poradie od najvyššieho na čele s Čaputovou, v tabuľke so zmeneným názvom – Kto najviac klame , ale rovnakým poradím kategórií pri menách, už bolo pomiešané poradie v prvej položke, kto hovorí pravdu. Samozrejme, že medzi tromi „najhoršími“ kraľoval Sulík, ale jeho post bol až na treťom mieste, v klamaní na treťom. Vizuálne bol horší Fico i na prvom mieste Harabin. Obyčajná manipulácia, pretože čísla si málokto zapamätá! A dal som si tú námahu a zrátal som všetky tri uverejnené položky ku každému menu. 1. Hovorí pravdu, 2. Pol na pol a 3. Klame. V ani jednom prípade mi súčet všetkých troch položiek pri šiestich menách neukázal 100 % opýtaných. maximálne to bolo pod 97 percent, najmenej nad 91 percent. Mám teda veriť prieskumu Focusu, v ktorom nevedia narátať do sto. Možno by sa zišla položka respondent mi vynadal, zložil telefón, alebo nedovolali sme sa.
Porovnávanie so svetom je naša super súťaž, kde asi vedieme vo svetovom rebríčku. Porovnávame sa vďaka angažovaným novinárom so všetkými. Samozrejme iba v tých odvetviach života, kde to pre nás na prvý pohľad nevyzerá ružovo a kde možno nakopnúť vládnu koalíciu. Tá podstatná kvalita nášho života nie je na porovnávanie zaujímavá. Prečo sa tu neporovnáme so susedným Rakúskom, kde sa opakovali kvôli pár hlasom prezidentské voľby??? Asi to nehralo opozícii i opozične naladeným novinárom do karát!
Chudobné argumenty opozičných politikov, ako Kiskove heslo: „Koniec čakania u lekára“ sú len populistickým výkrikom (Ak sú pre Kisku vzorom štátne nemocnice v USA, tak sa máme na čo „tešiť“.), či Remišovej: „Vezmeme podvodníkom nelegálny majetok“, ktorý po mojej kritike rýchlo prelepili iným sloganom, je len na smiech. Rovnako ako včerajší dvojzmyselný výrok šéfa religióznej strany Hlinu v TA3: „ KDH na Slovensku je vnímané tak, ako Notre-Dame Francúzmi. Neviem, či je to Hlinova múdrosť, alebo skutočná “múdrosť“, keď pred nedávnom katedrála vyhorela a stále je bez strechy.
Aj náladu ľudí charakterizuje prvý debatujúci v sobotňajšom článku o vykradnutí zlatníctva na portáli cas.sk – antony 5 napísal: „šikovni su.dufam že ich nechytia“ (ešteže ho desať reagujúcich zotrelo, ale 27 plusiek a 28 mínusiek hovorí za všetko!). Takéto anonymné schvaľovanie trestných činov je u nás bežné i napriek tomu, že sa to prieči zákonom! Ak by niekto z vlády niečo ukradol, som presvedčený, že by ten istý anonym antony 5 napísal, že treba celý SMER poslať za mreže! Takže, ako to je s vašou hláškou madam Remišová? Budete mať v spomínanom nezmysle podporu, ktorý by dokázalo iba repete Februára 1948?
Taliansko bojuje na predvolebných plagátoch všelijakými fantazmagóriami proti mafii vyše polstoročie a výsledky? Dosť chabé! Mafia zmenila štýl svojej práce a pôsobí naďalej. A Vadalu živili aj naši východniari. Z mafie a z tajných služieb sa odísť nedá! Buď zomriete, alebo zmiznete do vzdialenej krajiny, kde vás v chatrči na samote nájdu možno o 30 rokov (To sa týka aj preonačeného svedka Tótha!)
Nevravím, že si žijeme ako vo vatičke. Vždy sme mali vyššiu životnú úroveň, ako väčšina sveta. Aj keď tu štyridsať rokov „řádil“ socializmus. Viem, nie je to ideálne ani teraz. Možno by bolo, ale to by sme sa museli všetci vnútorne zmeniť. Aby tu pravda a spravodlivosť naozaj vyhrala. Ale to sú len moje utopistické želania, pretože klamanie, podvody a zlodejinu máme v krvi.
Ako každá krajina na svete, máme svoje špecifiká a politici v každej krajine majú iné zmýšľanie, preto sú aj rôzne konania vlád a hodnotenia. Preto sú pre mňa porovnávania s inými krajinami bez pohlavnou manipuláciou novinárov s vedomím ľudí. Stačí angažovaný opozičník vykrikujúc problémy do sveta a hneď sa zo sto percent uberá a robí z toho rebríček porovnávania. A pri tom sú to len ojedinelé zúfalé výkriky ľudí túžiacich po moci. Systém štátu je kolos, ktorý neprerobíte, ani o rok, ani o desať rokov, pretože jediným a hlavným kritériom kapitalizmu sú peniaze a egoistická honba za majetkami. To by sme museli prebrať kompletné zákonodarstvo inej krajiny a to by u nás žiadny parlament neschválil!
A kapitalizmus, ktorý si tu chceme užívať je výhodný v našich podmienkach iba pre vyvolených. A tak to bude určite ešte minimálne desať rokov, možno viac ako 20, alebo 30 rokov a to aj pri možnosti, že sa dostanú k moci dnešné agilné opozičné sily, ktoré sa nevedia dočkať Eurami vystlaných vládnych kresiel, ktoré už dlho závidia vládnym stranám! Tak je to najmä so stranami, ktoré sa potácajú tesne nad piatimi percentami a padajú ďalej. Preto počujeme dennodenne tie zúfalé škriekania trpaslíkov. A ak by Matovič so Sulíkom tri dni neziapali na koalíciu, mysleli by sme si, že sú už po smrti – do politickej majú už len veľmi málo krôčikov.
Pavel Jacz
P:S: Prosím debatujúcich, aby vecne diskutovali a neurážali. Ak nemajú argumenty, ktoré by vyvrátili moje postrehy, nech radšej mlčia.
