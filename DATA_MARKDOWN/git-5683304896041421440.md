
# യുഎപിഎ ചുമത്തിയതിനെതിരെ സിപിഐ; ഇടതു സർക്കാരിനു കളങ്കമെന്ന് ബിനോയ് വിശ്വം

Published at: **2019-11-02T15:30:00+00:00**

Author: **മനോരമ ലേഖകൻ**

Original: [ManoramaOnline](https://www.manoramaonline.com/news/latest-news/2019/11/02/cpi-reaction-on-maoist-encounter-and-uapa-in-kerala.html?utm_source=dlvr.it&utm_medium=twitter)

കോഴിക്കോട്∙ മാവോയിസ്റ്റുകളെ വധിച്ചതിനെ തുടർന്ന് ലഘുലേഖ വിതരണം ചെയ്ത സംഭവത്തിൽ  യുവാക്കൾക്കെതിരെ യുഎപിഎ ചുമത്തിയതിൽ വിമർശനവുമായി സിപിഐ. യുഎപിഎ ചുമത്തിയത് ഇടതുസര്‍ക്കാരിനു കളങ്കമാണെന്ന് ബിനോയ് വിശ്വം പറഞ്ഞു. പൊലീസിനെ നിയന്ത്രിച്ചില്ലെങ്കില്‍ യുഎപിഎയ്ക്ക് എതിരായ ഇടതുനിലപാട് സംശയിക്കപ്പെടുമെന്നും ബിനോയ് വിശ്വം വ്യക്തമാക്കി. 
സിപിഎം പ്രവര്‍ത്തകര്‍ക്കെതിരെ യുഎപിഎ ചുമത്തിയ നടപടി ഐജി ശരിവച്ചിരുന്നു. യുഎപിഎ വകുപ്പുകള്‍ ചുമത്തിയത് തെളിവുകളുടെ അടിസ്ഥാനത്തിലാണ്. കൂടുതല്‍ പരിശോധന നടത്തുമെന്നായിരുന്നു ഐജി അശോക് യാദവിന്റെ പ്രതികരണം. 
സിപിഎം പാറമ്മൽ ബ്രാഞ്ച് കമ്മിറ്റി അംഗം താഹ ഫസൽ, തിരുവണ്ണൂർ ബ്രാഞ്ച് അംഗം അലൻ ഷുഹൈബ് എന്നിവർക്കെതിരെയാണ് യുഎപിഎ ചുമത്തിയത്. അറസ്റ്റിൽ മുഖ്യമന്ത്രി ഡിജിപിയോട് വിശദീകരണം തേടി. . ഡിജിപിയുടെ നിർദേശപ്രകാരമാണ് ഐജി പന്തീരാങ്കാവ് പൊലീസ് സ്റ്റേഷനിൽ നേരിട്ടെത്തി വിവരങ്ങൾ ശേഖരിച്ചത്. 
English Summary: Cpi Leader Binoy Viswam Against UAPA
