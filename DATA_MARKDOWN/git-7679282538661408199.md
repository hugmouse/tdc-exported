
# रसोई गैस और बिजली कनेक्शन वालों को अब नहीं मिलेगा मिट्टी का तेल

Published at: **2019-11-04T02:03:44+00:00**

Author: **हिन्दुस्तान टीम, लखनऊ।**

Original: [https://www.livehindustan.com](https://www.livehindustan.com/uttar-pradesh/story-kerosene-will-not-given-to-those-who-has-gas-cylinder-and-electricity-connection-2830781.html)

लखनई के रसोई गैस और बिजली कनेक्शन वालों को अब मिट्टी का तेल नहीं मिलेगा। इसके तहत पहले चरण में फिलहाल चार लाख राशनकार्ड धारकों का मिट्टी का तेल काट दिया गया है। इसमें पात्र गृहस्थ के साथ ही अंत्योदय राशन कार्ड धारक भी शामिल हैं। इस महीने से यह व्यवस्था राजधानी में लागू हो जाएगा।
राशन वितरण व्यवस्था से अब मिट्टी के तेल की विदाई का समय आ गया है। जानकार बताते हैं कि कई राज्यों में मिट्टी का तेल बंद हो चुका है। प्रदेश में भी सर्वे के आधार पर कुछ एक जिलों का मिट्टी तेल आवंटर शून्य हो गया है। फिलहाल लखनऊ के कुल 7.09 लाख काशनकार्ड धारकों में से चार लाख कार्डधारकों को मिट्टी तेल की व्यवस्था से बाहर किया गया है। यह ऐसे कार्डधारक बताए जा रहे हैं जिनके पास रसोई गैस और बिजली है। यह माना जा रहा है कि आने वाले दिनों में मिट्टी तेल कोटे से समाप्त कर दिया जाएगा।
35 फिसदी को मिलेगा मिट्टीका तेलइस महीने लखनऊ के मात्र 35 फीसदी कार्डधारकों को ही मिट्टी का तेल मिलेगा। डीएसओ सुनील कुमार बताते हैं कि इस महीने 3.07 लाख कार्डधारक के हिस्से का तेल ही आवंटित हुआ है। अभी सर्वे की पूरी रिपोर्ट नहीं आई है। वहीं, मिट्टी के तेल से वंचित किए गए कार्डधारकों की सूची न मिलने से कोटेदार परेशान हैं। 
उज्ज्वला और सौभाग्य योजना भी आधारजानकारों की माने तो कोटेदारों के सर्वे के आधार पर ही मिट्टी तेल से कार्डधारकों को अलग किया गया है। इससे इतर आपूर्ति विभाग उज्ज्वला और सौभाग्य योजना की सूची को खंगाल रहा है। अब आधार कार्ड के जरिए ये मालूम हो जाएगा कि किसके पास एलपीजी गैस व बिजली कनेक्शन है। इन्हें भी अगले माह मिट्टी तेल लाभार्थी की सूची से हटा दिया जाएगा।
