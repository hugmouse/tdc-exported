
# فتنه عبری_عربی_غربی عراق با چاشنی فساد

Published at: **2019-11-02T14:26:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543994.html/%D9%81%D8%AA%D9%86%D9%87-%D8%B9%D8%A8%D8%B1%DB%8C-%D8%B9%D8%B1%D8%A8%DB%8C-%D8%BA%D8%B1%D8%A8%DB%8C-%D8%B9%D8%B1%D8%A7%D9%82-%D8%A8%D8%A7-%DA%86%D8%A7%D8%B4%D9%86%DB%8C-%D9%81%D8%B3%D8%A7%D8%AF)

فتنه ای که این روزها در عراق شاهد آن هستیم حاصل بی توجهی مسئولین این کشور به خواسته های مردم خود است که پس از حضور داعش در این کشور نتوانستند خواسته های به حق مردم را پاسخی درست بدهند.
به گزارش شبکه اطلاع رسانی راه دانا؛ به نقل از انقلاب نیوز،عراق این روزها شاهد تظاهرات طیف های مختلف سیاسی و فرهنگی و اجتماعی مردم و برخی گروه های همسو با حزب بعث و نزدیک به اسرائیل و عربستان سعودی و آمریکا است که در تلاش هستند خودشان را در قالب مردم معرفی کرده و خواسته های به حق مردم عراق را به سمت و سوی دیگری یعنی مخالفت با حضور ایران در عراق نسبت دهند.در روزهای اخیر برخی رسانه های معاند و ضد انقلاب که همیشه و همه حال در حال خبرسازی بر علیه نظام و انقلاب اسلامی هستند می کوشند تا تظاهرات های عراق را برضد حضور ایران در عراق نمایش دهند اما به راستی واقعیت های تظاهرات مردم عراق چیست ؟تظاهرات مردم عراق که خواسته های به حقی هم دارند فقط و فقط از روی بی توجهی دولت این کشور به مردمش است آنهم به دلیل این است که این کشور به تازگی از جنگ با داعش و گروه های تروریستی خلاص شده و هنوز فرصت بازسازی کشور و توجه به خواسته های مردم را پیدا نکرده است اما عده ای از مردم عراق که بیشتر طیف جوان هستند فریب شبکه های بیگانه را میخورند و آب به آسیاب دشمنان خودشان میریزند و نمی دانند که کشورشان در سایه امنیت است که میتواند مشکلاتش را رفع کند .برخی چهره های سیاسی در عراق هم متاسفانه با بی بصیرتی خود همچنان بر فتنه و آشوب و جنگ داخلی در عراق دامن میزنند و رسما اعلام میکنند و دولت قانونی عراق را تهدید به استعفا میکنند.مردم عراق این روزها در تلاش هستند تا مسئولین کشورشان خواسته های آنان را بشوند و مشکلات آنها را که ناشی از جنگ های متوالی در این کشور است را درمان کنند از فقر و بیکاری گرفته تا فساد در سیستم اداری این کشور همگی دست به دست هم داده اند تا این کشور را با بحران و فتنه این روزها روبرو کند.در این میان آمریکایی ها و اسرائیلی ها و برخی کشورهای مرتجع منطقه هم به میان تظاهرات کننده گان آمده و آنهایی را که می توانند نقش لیدر را بازی کنند به انحراف کشانده و فریب داده و از غفلت آنها برای نابود کرده امنیت و ارامش عراق تظاهرات مردم را به سمت مشخص دیگری یعنی حضور مقتدرانه ایران برای حمایت از عراق در این کشور بکشانند .حضور ایران در عراق به عنوان یک همسایه قدرتمند عراق به خواست دولت مردان این کشور بوده است و اگر نه نفوذ و فعالیت در کشور دیگری جز با اجازه آن کشور برای هیچ کشوری نه مشروع است و نه قانونی و اگر ایران امروز در عراق محبوبیت دارد و فعالیت میکند فقط و فقط به خواست دولتمردان این کشور بوده و هست که از ایران در جنگ با داعش کمک خواسته اند و در آن شرایط بحرانی که هیچ کشوری از عراق حمایت و پشتیبانی نکرد ایران اولین کشوری بود که از عراق حمایت کرد و با داعش مبارزه کرد.
انتهای پیام/
