
# «Βασιλιάς» στο Παρίσι ο Τζόκοβιτς

Published at: **2019-11-03T19:07:00+00:00**

Author: ****

Original: [enikos.gr](http://www.enikos.gr/sports/682042/vasilias-sto-parisi-o-tzokovits)

Τον 77ο τίτλο της καριέρας του κατέκτησε στο Παρίσι ο Νόβακ Τζόκοβιτς. Ο Σέρβος τενίστας κέρδισε με 6-3, 6-4 τον Ντενίς Σαποβάλοφ σε 1.05' στον τελικό του τουρνουά Paris Masters και έτσι έφτασε τους 5 τίτλους στο Παρίσι και ισάριθμους μέσα στο 2019.
Ο Τζόκοβιτς που αύριο θα είναι στο Νο2, αλλά έχει ελπίδες να πάρει από τον Ναδάλ το... τελικό Νο1 στο Λονδίνο και στο ATP Finals φέτος έχει κερδίσει το Australian Open, το Wimbledon, το Madrid Open, το Tokyo Open και το Paris Masters.
Με τον τίτλο αυτό έφτασε τους 34 σε Masters και έχει πλέον μόλις έναν λιγότερο από τον Ράφα Ναδάλ. Ακόμη ο "Νόλε" έφτασε στις 52 νίκες στη σεζόν και είναι δεύτερος πίσω από τον Μεντβέντεφ, ενώ μαζί με τον Τιμ έχουν τους περισσότερους τίτλους μέσα στο 2019.
Για την ιστορία ο Τζόκοβιτς έχει κερδίσει τους τίτλους το 2009, το 2013, το 2014, το 2015 και το 2019.
Στο πρώτο σετ ο Τζόκοβιτς προηγήθηκε με μπρέικ με 2-0 και 4-2. Ο Καναδός μείωσε σε 5-3, αλλά ο Νόβακ Τζόκοβιτς πήρε το σετ με 6-3. Στο δεύτερο σετ, ο Σαποβάλοφ ξεκίνησε πολύ δυνατά. Προηγήθηκε με 1-2 και 2-3. Ο Τζόκοβιτς ισοφάρισε σε 3-3 και έφτασε στο 5-3. Ο Σαποβάλοφ πήρε το 9ο γκέιμ, αλλά ο Σέρβος τενίστας πήρε το παιχνίδι
