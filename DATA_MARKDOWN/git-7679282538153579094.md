
# हुआ कुछ ऐसा कि रलवे क्रॉसिंग पर मालगाड़ी खड़ी कर चला गया लोको पायलट

Published at: **2019-11-04T17:16:46+00:00**

Author: **हिन्दुस्तान संवाददाता।,मिलक।**

Original: [https://www.livehindustan.com](https://www.livehindustan.com/uttar-pradesh/story-in-uttar-pradesh-rampur-district-something-happened-that-the-loco-pilot-left-the-freight-train-at-the-railway-crossing-2831976.html)

मालगाड़ी के पायलट को मिलक स्टेशन के पास केबिन में ही किसी जहरीले कीड़े ने काट लिया। पायलट ने आनन फानन में स्टेशन मास्टर को सूचना दी और मालगाड़ी को वही क्रॉसिंग पर खड़ी करके चला गया। कोयले से भरी मालगाड़ी के पटवाई रेलवे क्रॉसिंग पर खड़ी होने के कारण वहां से गुजरने वाले राहगीरों को परेशानी का सामना करना पड़ा। सोमवार को दुपहर डेढ़ बजे कोयले से भरी मालगाड़ी के एंड जेड बरेली से आ रही थी। मिलक रेलवे स्टेशन के समीप आते ही केविन में बैठे पायलट पुरुषोत्तम को किसी जहरीले कीड़े ने काट लिया, जिससे उसकी हालत बिगड़ने लगी। मालगाड़ी को आगे न ले जाने की स्थित में पायलट ने मालगाड़ी को स्टेशन पर प्लेटफार्म नम्बर दो पर खड़ा कर दिया और मिलक स्टेशन मास्टर को सूचना दी।

        Read Also: अयोध्या निर्णय: सोशल मीडिया पर ना लिखें विवादित पोस्ट, पुलिस रख रही है नजर 
      
मिलक के पटवाई रेलवे क्रॉसिंग पर घंटों परेशान रहे राहगीरमालगाड़ी का कुछ हिस्सा क्रॉसिंग पर होने के कारण जाम की स्थिति पैदा हुई। सूचना पाकर स्टेशन मास्टर ने घटना की जानकारी मुरादाबाद डिवीजन को दे दी। जिसके बाद घायल पायलट को 108 एम्बुलेंस की मदद से नगर के सरकारी अस्पताल लाया गया जहां उसकी हालत नाजुक देख डॉक्टरों ने उसे जिला अस्पताल रेफर कर दिया। वहीं, स्टेशन मास्टर सौरभ शुक्ला का कहना है कि मालगाड़ी के पायलट ने उन्हें डेढ़ बजे सूचना दी की उसे किसी सांप या जहरीले कीड़े ने काट लिया जिसके कारण वह गाड़ी आगे नहीं ले सकेगा, घायल पायलट को एम्बुलेन्स से उपचार हेतु अस्पताल भेज दिया गया है।

        Read Also: मर चुके प्रेमी की फोटो से शादी करने वाली महिला को मोहल्लेवालों ने पीटा
      
बड़े वादों के बाद भी अधूरी पड़ी है रेलवे ओवरब्रिज की आसनगर में चुनाव प्रचार के दौरान आए बड़े बड़े धुरंदर नेताओं ने नगर की जनता को आश्वाशन दिए,भरोसा दिलाया कि पटवाई रेलवे फाटक पर ओवरब्रिज बनवा दिया जायेगा। ओवरब्रिज की आस में सरकार बनने के तीन साल गुजर जाने के बाद भी जनता की आस जस की तस बनी हुई है।चुनावी दौरे पर आये उप मुख्यमंत्री ने रामपुर दौरे पर नगरवासियों को भरोसा दिया था कि जल्द ही समस्या का समाधान कर दिया जायेगा,लेकिन समय बीतता गया और समय के साथ साथ नेता भी अपने वादों को भी भूल गए।जनता आज भी वही तपती गर्मी और घण्टो के लंबे जाम से त्राहि त्राहि कर रही है।लेकिन उनकी सुनने वाला कोई नही है।

        पाइए देश-दुनिया की हर खबर सबसे पहले www.livehindustan.com पर। लाइव हिन्दुस्तान से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    
      
