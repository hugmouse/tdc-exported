
# مردم تا پای جان پای انقلاب و اعتقادشان ایستادند/ در زهد، تقوا، شب زنده‌داری و تعبد نظیر مقام معظم رهبری ندیدم

Published at: **2019-11-07T14:21:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545457.html/%D9%85%D8%B1%D8%AF%D9%85-%D8%AA%D8%A7-%D9%BE%D8%A7%DB%8C-%D8%AC%D8%A7%D9%86-%D9%BE%D8%A7%DB%8C-%D8%A7%D9%86%D9%82%D9%84%D8%A7%D8%A8-%D9%88-%D8%A7%D8%B9%D8%AA%D9%82%D8%A7%D8%AF%D8%B4%D8%A7%D9%86-%D8%A7%DB%8C%D8%B3%D8%AA%D8%A7%D8%AF%D9%86%D8%AF--%D8%AF%D8%B1-%D8%B2%D9%87%D8%AF--%D8%AA%D9%82%D9%88%D8%A7--%D8%B4%D8%A8-%D8%B2%D9%86%D8%AF%D9%87-%D8%AF%D8%A7%D8%B1%DB%8C-%D9%88-%D8%AA%D8%B9%D8%A8%D8%AF-%D9%86%D8%B8%DB%8C%D8%B1-%D9%85%D9%82%D8%A7%D9%85-%D9%85%D8%B9%D8%B8%D9%85-%D8%B1%D9%87%D8%A8%D8%B1%DB%8C-%D9%86%D8%AF%DB%8C%D8%AF%D9%85)

رئیس دفتر رهبر معظم انقلاب اسلامی گفت: در طی قبول مسئولیت دفتر مقام معظم رهبری از ابتدا تاکنون و طی این 40 سال، به خدا و قرآن قسم در زهد، تقوا، شب زنده داری، تهجد، تعبد و بی اعتنایی به دنیا نظیر مقام معظم رهبری ندیدم.
به گزارش شبکه اطلاع رسانی راه دانا؛ به نقل از بلاغ ظهر امروز مراسم تودیع و معارفه آیت‌الله محمدی لائینی نماینده ولی‌فقیه در مازندران با حضور حجت الاسلام محمدی گلپایگانی رئیس دفتر مقام معظم رهبری، ائمه جمعه و مقامات و مسئولان استانی در محل سالن اهل بیت(ع) ساری برگزار شد.حجت الاسلام محمدی گلپایگانی در این مراسم ضمن تقدیر از عملکرد درخشان آیت‌الله طبرسی نماینده سابق ولی فقیه در استان طی چهار دهه، برای سلامتی وی آرزوی شفای عاجل کرد و گفت: وی طی این مدت از مطامع دنیوی به حداقل اکتفا کرد و این روش، روش صحیحی است.وی افزود: حجت‌الاسلام محمدی لائینی نیز چهره‌ای شناخته شده در میان مردم است، دارای خانواده‌ای محترم و دارای شخصیتی متدین، باتقوا، تحصیلکرده و با تقوا است.رئیس دفتر مقام معظم رهبری  خاطرنشان کرد: برای انتخاب ائمه جمعه و به ویژه نماینده ولی فقیه در استان، قبل از تصمیم گیری در این باره کار زیادی صورت می‌گیرد و به این سادگی کسی به عنوان امام جمعه و نماینده ولی فقیه انتخاب نمی‌شود.این مقام مسئول گفت: استان مازندران جدا از طلبه ساکن در استان و حضور در شهرهای مذهبی نظیر مشهد، حدود 6 هزار طلبه در قم دارد و این رقم، رقم بالایی است و این نشانگر این است که مردم این منطقه در این شرایط فعلی، معتقد و متدین هستند و در دوران جوانی و نوجوانی به همه چیز پشت پا می‌زنند و در این راه ورود می‌کنند و این نعمت بزرگی است.محمدی گلپایگانی با بیان اینکه در گذشته در این منطقه با نظر رضاخان سعی بر این بود که مردم را از معارف دین جدا کنند و بنا داشتند در دیار علویان، فساد را حاکم کنند اما خدا اجازه نمی‌دهد؛ متذکر شد: این مردم پس از پیروزی انقلاب نیز تا پای جان پای انقلاب و اعتقادشان ایستادند.وی در بخش دیگری از سخنانش به آغاز ولایت و امامت امام عصر (عج) اشاره کرد و افزود: تعداد بی شماری از مردم این استان در ایام اربعین به کربلای معلی رفتند و یادمان نرود در گذشته و در دولت بعث، صدام اجازه یک یا حسین(ع) گفتن را هم به کسی نمی‌داد و مگر می‌شود با خدا و پیغمبر در اُفتاد؟رئیس دفتر مقام معظم رهبری بیان کرد: هر کسی روزی می‌خورد به برکت امام زمان (عج) است و این یک اساس است که در هر دورانی فیض الهی توسط یک انسان کامل به مردم می‌رسد و رضا در هیچ دوره‌ای طمین خالی از حجت خدا نبوده است.این عالم ربانی و روحانی فرهیخته با بیان اینکه نماز جمعه را هر چه باشکوه‌تر برگزار کنید؛ عنوان کرد: نماز جمعه نماد وحدت جامعه مسلمین است و این یک اصل به گفته پیغمبر اسلام است که راه سعادت ما است.محمدی گلپایگانی در ادامه به بیان زوایای شخصیتی برجسته مقام معظم رهبری اشاره و تصریح کرد: در طی قبول مسئولیت دفتر مقام معظم رهبری از ابتدا تاکنون و طی این 40 سال، به خدا قسم و به قرآن قسم در زهد، تقوا، شب زنده داری، تهجد، تعبد و بی اعتنایی به دنیا نظیر مقام معظم رهبری ندیدم؛ همه چیز در اختیار ایشان است اما برخورداری‌اش از این دنیا به حداقل است.وی با بیان اینکه خیلی از نکات را از زندگی ایشان نمی‌توانم بگویم؛ افزود: در عین حال ایشان جلوی حوادث حرکت می‌کند و قبل از اینکه حادثه‌ای بیفتد، ایشان حدس می‌زنند و علت این مسئله اخلاص و توسل به اهل بیت(ع) است و ایشان به اهل بیت(ع) بسیار اهمیت می‌دهند و اهل دعا هستند و به این مسئله بسیار اهمیت می‌دهند.رئیس دفتر مقام معظم رهبری در ادامه متن حکم انتصاب نماینده ولی فقیه در مازندران را قرائت کرد.رئیس شورای سیاستگذاری ائمه جمعه کشور نیز، نماز جمعه را از برکات انقلاب اسلامی برشمرد و گفت: اکنون در ۹۰۰ نقطه از کشور نمازجمعه برگزار می شود و نمازجمعه در واقع، مرکز اجتماع مومنین، اتحاد و بیعت با امام مسلمین است.
حجت الاسلام محمدجواد علی اکبری اظهار کرد: در استان مازندران نیز شبکه متحد و فراگیر نمازجمعه وجود دارد و در مرکز استان مازندران، سال های سال آیت الله طبرسی به عنوان امام جمعه خدمات دهی کرده است.
وی با اشاره به خدمات فراوان حضرت آیت الله طبرسی عنوان کرد: ایشان برای استان منشاء خدمات و برکات فراوانی بوده است.
حجت الاسلام علی اکبری به جایگاه والای نمایندگی ولی فقیه در استان ها اشاره کرد و آن را از برکات و ثمرات انقلاب اسلامی دانست و گفت: هدایت عمومی استان در مسیر آرمان های اسلام و انقلاب رسالت اصلی و ویژه نماینده ولی فقیه در استان ها است.
رئیس شورای سیاستگذاری ائمه جمعه کشور، حمایت و پشتیبانی از همه عناصر خدمتگزار در استان، نظارت عمومی بر عملکرد و برنامه های فراگیر در استان از دیگر رسالت های نماینده ولی فقیه در استان است.
وی افزود: رهبر معظم انقلاب اسلامی ترجیح می دهند نمایندگی ولی فقیه در استان ها از بین ائمه جمعه استان انتخاب شوند و امام جمعه سابق نکا به عنوان نماینده جدید ولی فقیه در استان مازندران انتخاب شده است.
انتهای پیام/
