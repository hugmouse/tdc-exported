
# 
        نسخه اندرویدی جدید آیگپ منتشر شد
      

Published at: **2019-11-04T01:04:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637968/%D9%86%D8%B3%D8%AE%D9%87-%D8%A7%D9%86%D8%AF%D8%B1%D9%88%DB%8C%D8%AF%DB%8C-%D8%AC%D8%AF%DB%8C%D8%AF-%D8%A2%DB%8C%DA%AF%D9%BE-%D9%85%D9%86%D8%AA%D8%B4%D8%B1-%D8%B4%D8%AF)

گروه آی‌تی: در نسخه ۲.۰.۶ کاربران می‌توانند با استفاده از سرویس استعلام و پرداخت، قبض برق خود را دریافت و پرداخت کنند، این امکان در راستای برنامه حذف قبض برق صورت گرفته است تا کاربران بتوانند به‌راحتی و بدون نگرانی از هزینه قبض برق خود آگاه شوند و آن را پرداخت کنند.
 
 
به گزارش بولتن نیوز، اضافه شدن زبان روسی به آیگپ نیز دیگر امکانی است که در نسخه جدید با آن مواجه خواهید شد. علاقمندان و کاربران می‌توانند از طریق منوی تنظیمات زبان روسی را انتخاب کرده و از زبان مورد علاقه خود استفاده کنند.
 
به روزرسانی زبان فرانسه، انتخاب رنگ بندی، ارسال ایمیل به صورت مستقیم، تغییر نوع تاریخ بر اساس زبان انتخابی و اضافه شدن امکان کپی لینک و ایمیل در گفتگوها و بیوگرافی از دیگر امکانات جدیدی است که به نسخه جدید آیگپ افزوده شده است.
 
آیگپ همچنین بر اساس نظرات، پیشنهادات و انتقادات سازنده کاربران در این نسخه سعی بر بهبود عملکرد خود داشته است.
 
ارتقا عملکرد اشتراک گذاری، بهبود عملکرد مدیریت گروه ها و کانال ها، به روز رسانی عملکرد لیست گفتگوها، بهبود عملکرد لایه کاربری پیوست ها، ارتقا عملکرد دعوت از دوستان، بهبود عملکرد حذف پیام در کانال و گروه و ارتقا عملکرد صفحه حریم خصوصی و امنیت از جمله این تغییرات است که باعث عملکرد بهتر آیگپ خواهد شد.
 
علاقه‌مندان به استفاده از خدمات آیگپ می‌توانند آن را از وب‌سایت اصلی این اپلیکیشن و یا مارکت‌های معتبر و مورد تائید دانلود و نصب و یا به روزرسانی کنند.
 
انتهای پیام/#
