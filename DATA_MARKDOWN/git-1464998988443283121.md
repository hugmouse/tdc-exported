
# വിഐപികള്‍ക്ക് സംസ്ഥാനത്ത് ഇനി ഹെലികോപ്റ്ററില്‍ പറക്കാം

Published at: **2019-11-01T15:01:00+00:00**

Author: **Ruhasina J R**

Original: [Anweshanam | Part of A.N.N News Private Limited](http://anweshanam.com/index.php/kerala/news/helicopter-kerala-ministers-vip-rent)

തിരുവനന്തപുരം: മുഖ്യമന്ത്രിയടക്കമുള്ള വിഐപികള്‍ക്ക് സംസ്ഥാനത്ത് ഇനി ഹെലികോപ്റ്ററില്‍ പറക്കാം. കേരളത്തിനു ഹെലികോപ്റ്റര്‍ സ്ഥിരമായി വാടകയ്‌ക്കെടുക്കാന്‍ മന്ത്രിസഭാ യോഗം തത്വത്തില്‍ അനുമതി നല്‍കി. ഹെലികോപ്ടര്‍ സ്ഥിരമായി വാടകയ്‌ക്കെടുക്കാനാണ് മന്ത്രിസഭാ യോഗം തത്വത്തില്‍ അനുമതി നല്‍കിയത്. മാവോയിസ്റ്റ് വിരുദ്ധ നീക്കം, പ്രകൃതി ദുരന്തം തുടങ്ങിയവയെ നേരിടുന്നതിനായാണ് ഹെലികോപ്ടര്‍ വാടകയ്‌ക്കെടുക്കുന്നതെന്ന് അവകാശപ്പെടുന്നെങ്കിലും ആകാശ യാത്രയാണ് ലക്ഷ്യം. തൃശൂരില്‍ സിപിഎം സമ്മേളനത്തില്‍ നിന്നും മുഖ്യമന്ത്രി പിണറായി വിജയന്‍ തിരുവനന്തപുരത്തേക്ക് നടത്തിയ ഹെലികോപ്റ്റര്‍ യാത്ര വിവാദമായതിന് പിന്നാലെയാണ് സംസ്ഥാനത്തിന് സ്വന്തമായി ഹെലികോപ്റ്റര്‍ എന്ന ചര്‍ച്ചകള്‍ സജീവമായത്.
