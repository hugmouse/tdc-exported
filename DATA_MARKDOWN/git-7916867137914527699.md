
# Rezultatyvių lietuvių nepakako: Maksvyčio vadovaujama „Parma“ dar kartą suklupo

Published at: **2019-11-05T21:37:00+00:00**

Author: ****

Original: [basketnews.lt](https://www.basketnews.lt/news-134340-rezultatyviu-lietuviu-nepakako-maksvycio-vadovaujama-parma-dar-karta-suklupo.html)

Nuotr.: BNS
Nuotr. BNS
Ketvirtąjį pralaimėjimą Vieningoje lygoje patyrė Kazio Maksvyčio vadovaujama Permės „Parma“ (1-4) komanda, kuri išvykoje 88:106 (24:29, 23:24, 17:20, 24:33) nusileido Zielonos Guros „Stelmet“ (2-3) klubui.
Nors prieš prasidedant lemiamam ketvirčiui Maskvyčio ekipa atsiliko 9 taškais (64:73), per paskutines 10 minučių Permės klubas varžovus paleido į priekį ir jų nebepasivijo.
Adas Juškevičius per 24 minutes pelnė 11 taškų (1/3 dvit., 2/5 trit., 3/4 baud. met.), atliko 8 rezultatyvius perdavimus, atkovojo vieną kamuolį, išprovokavo 2 pražangas, pats kartą pažeidė taisykles ir surinko 14 naudingumo balų.
Tuo metu Eigirdas Žukauskas, nors ir žaidė trumpiau, tačiau buvo rezultatyvesnis – per 20 minučių įmetė 17 taškų (4/5 dvit., 3/3 trit.), sugriebė 3 kamuolius, išprovokavo 2 pražangas, sykį prasižengė pats, 2 kartus suklydo ir užfiksavo 17 balų efektyvumą.

        „Stelmet“: Joe Thomassonas 21, Drew Gordonas 18, Jaroslawas Zyskowskis 15, Pžemyslawas Zamojskis ir Tony Meieris po 12, Marcelas Ponitka ir Lude Hakansonas po 11.
      

        „Parma“: Arnettas Moultrie (8 atk. kam.) ir Eigirdas Žukauskas (4/5 dvit., 3/3 trit.) po 17, Adas Juškevičius 11 (8 rez. perd.), Maksimas Grigorjevas 10, Lorenzo Williamsas 9.
      
