
# مالیات سهام شرکت ها تغییر نمی کند / سهامداران نگران نباشند

Published at: **2019-11-02T15:36:00+00:00**

Author: ****

Original: [boursepress.ir](http://boursepress.ir/news/138362/%D9%85%D8%A7%D9%84%DB%8C%D8%A7%D8%AA-%D8%B3%D9%87%D8%A7%D9%85-%D8%B4%D8%B1%DA%A9%D8%AA-%D9%87%D8%A7-%D8%AA%D8%BA%DB%8C%DB%8C%D8%B1-%D9%86%D9%85%DB%8C-%DA%A9%D9%86%D8%AF-%D8%B3%D9%87%D8%A7%D9%85%D8%AF%D8%A7%D8%B1%D8%A7%D9%86-%D9%86%DA%AF%D8%B1%D8%A7%D9%86-%D9%86%D8%A8%D8%A7%D8%B4%D9%86%D8%AF)


        رئیس سازمان بورس از مذاکرات صورت گرفته با وزیر اقتصاد مبنی بر عدم تغییر اخذ مالیات از سود سهام شرکت های بورسی و فرابورسی خبر داد.
      
به گزارش پایگاه خبری بورس پرس، شاپور محمدی از مذاکره با وزیر اقتصاد برای عدم تغییر اخذ مالیات از سود سهام شرکت های بورسی و فرابورسی خبر داد و به سنا گفت: در صورتی که مقررات مالیاتی جدیدی وضع شود ، باید در راستای حمایت از شرکت های بورسی کاهش یابد تا شفافیت تشویق و تولید و صادرات تقویت شود.
وی در خصوص شایعات وضع مالیات بر عایدی سرمایه هم توضیح داد: مخالفت سازمان بورس با وضع چنین مالیاتی بر بازار سرمایه به وزارت اقتصاد اعلام شد و وزیر نیز بر عدم وضع چنین مالیاتی تاکید داشت. جای هیچ گونه نگرانی درخصوص تغییر مقررات مالیاتی مرتبط با بازار سرمایه نیست.
انتهای پیام
