
# Health Tips : प्रदूषण की वजह से न छोड़ें Exercise, घर में ही कर सकते हैं ये 5 आसान वर्कआउट

Published at: **2019-11-03T10:56:18+00:00**

Author: **लाइव हिन्दुस्तान टीम ,नई दिल्ली**

Original: [https://www.livehindustan.com](https://www.livehindustan.com/health/story-health-tips-try-these-five-indoor-workouts-to-avoid-pollution-2829433.html)

बढ़ते प्रदूषण ने कहीं न कहीं हर किसी की सेहत पर असर डाला है।ऐसे में सभी की यही कोशिश रहती है कि बाहर नहीं निकलना पड़े।कुछ लोग तो ऐसे भी हैं, जो मॉर्निंग वॉक भी छोड़ रहे हैं, जिससे उनकी सेहत पर बुरा असर पड़ सकता है।अगर आप भी प्रदूषण की वजह से अपना वर्कआउट छोड़ बैठे हैं, तो ऐसी गलती बिल्कुल न करें, हम आपको कुछ ऐसे इनडोर वर्कआउट बताने जा रहे हैं, जिन्हें आप बिना बाहर गए भी कर सकते हैं- 
डांस करें पॉल्यूशन में घर से बाहर निकलना खतरे से खाली नहीं तो आप इनडोर वर्काउट्स जैसे योगा और जुंबा ट्राई कर सकते हैं। जंबा के अलावा आप कोई भी डांस कर सकती हैं। इससे आप फ्रेश और एनर्जेटिक महसूस करेंगे।
योग और सूर्यनमस्कार अगर आपको योग नहीं आता, तो बेसिक योगासन जैसे सूर्य नमस्कार से शुरुआत कर सकते हैं। सूर्य नमस्कार से बॉडी की मसल्स स्ट्रेच होती हैं और आप पूरे दिन फ्रेश फील करेंगे। आप इंटरनेट पर ये आसन देख सकते हैं।
प्राणायाम करें इसके अलावा प्राणायाम करना भी अच्छा ऑप्शन है। इसमें डीप ब्रीदिंग करनी होती है जो कि आपके रिस्पिरेटरी सिस्टम को दुरुस्त रखता है।
ऐक्रोयोगाघर के अंदर आप ऐक्रोयोगा भी ट्राई कर सकते हैं। यह ऐक्रोबेटिक्स और योग का मिलाजुला रूप है। मसल स्ट्रेंथ के लिए आप अपना बॉडी वेट, किताबें वगैरह यूज कर सकते हैं।
वॉल पुशअप्स वॉल पुशअप्स, स्क्वैट्स, क्रंचेज वगैरह कुछ ऐसी एक्सर्साइज हैं जो 15-20 मिनट में हो जाती हैं।  
