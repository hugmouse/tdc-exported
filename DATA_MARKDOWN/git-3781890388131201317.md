
# ช้างศึกพี่-น้องวัดฝีเท้า เผยทีมสมานฉันท์แต่แข่งดุเดือด

Published at: **2019-11-03T04:55:00+00:00**

Author: ****

Original: [เดลินิวส์](https://www.dailynews.co.th/sports/739769)


        "ช้างศึกพี่-น้อง" นัดลองของ อุ่นเครื่องเย็นนี้ ด้าน "โค้ชจุ่น" เผย "นิชิโนะ" เน้นสภาพร่างกาย แต่ไม่ละเลยแท็คติก ชม "พี่มุ้ย-พี่แชมป์" ตัวอย่างที่ดี ชี้ หน้าใหม่สร้างความแตกต่าง ขณะที่ "พีรดนย์" ลั่น การแข่งในทีมสูง แต่ความสัมพันธ์ฉันท์พี่น้อง
      
"ช้างศึก" ทีมฟุตบอลชาติไทย เก็บตัวระยะสั้น หรือ "มินิแคมป์" เมื่อวันที่ 3 พ.ย. เป็นวันที่ 4 โดยเย็นนี้จะมีการอุ่นเครื่องกันเอง ของทีมชาติไทยชุดใหญ่ ที่เตรียมเตะฟุตบอลโลก รอบคัดเลือก และทีมซีเกมส์ เป็นการอุ่นเครื่องแบบปิด ไม่ให้บุคคลภายนอกเข้าชมที่ จากนั้นจึงปล่อยตัวทันทีก่อนกลับมาซ้อมอีกครั้ง 7 พ.ย.ขณะที่ "โค้ชจุ่น" อนุรักษ์ ศรีเกิด ผู้ช่วยผู้ฝึกสอนทีมชาติไทย เผยว่า การฝึกซ้อมในรูปแบบ มินิแคมป์ หลักๆ อากิระ นิชิโน จะเน้นรักษาสภาพร่างกาย อย่างไรก็ตาม เรื่องแท็คติก ก็เป็นสิ่งที่ นิชิโนะ เน้นเช่นกัน ว่า เมื่อไหร่ที่เขาต้องการอะไร และผู้เล่นตอบสนองได้ดีแค่ไหน โดยรวมถือว่าลงตัวมากขึ้นเรื่อยๆ  นอกจากนี้ นิชิโนะ กำลังหาพาร์ทเนอร์ในแต่ละตำแหน่งที่ดีที่สุด ใครเล่นร่วมกับใคร แล้วลงตัว มองบุคลิกผู้เล่นว่า ชัดเจนในตำแหน่งไหน จากนั้นก็จะใส่รายละเอียดลงไปในเกมโค้ชอนุรักษ์ กล่าวต่อไปว่า ส่วนตัวแล้วพอใจในเรื่องระเบียบวินัย ทุกคนให้ความร่วมมือดี เปิดรับในมุมมองทุกอย่าง ที่ นิชิโนะ วางไว้ ต้องชื่นชม "มุ้ย" ธีรศิลป์ แดงดา และ "แชมป์" ศิวรักษ์ เทศสูงเนิน ด้วยครับ ที่เป็นรุ่นพี่ที่ดี เพราะเมื่อไหร่ ที่ซีเนียร์ในทีม มีความเป็นผู้นำที่ดี การทำงานร่วมกันกับน้องๆ ก็ง่ายมากขึ้นมือขวานิชิโนะ กล่าวถึงผู้เล่นหน้าใหม่ว่า ได้เห็นภาพว่าทั้ง "เบียร์" ศราวุธ อินทร์แป้น , "บี" ชญาวัต ศรีนาวงษ์ และ "เอี้ยง" ธีระพล เยาะเย้ย มีจุดเด่น หรือศักยภาพ ที่โค้ชนิชิโนะ บอกว่ายังไม่เคยเห็น และนำมาใช้ได้ หรือแม้แต่ "เคน" พิชา อุทรา ที่กลับมารอบนี้ และเปลี่ยนแปลงไปชัดเจน ซึ่งโค้ชนิชิโนะ พยายามซึมซับใส่ตัวผู้เล่นทุกคนด้าน พีรดนย์ ฉ่ำรัศมี กองกลางกัปตันทีมสมุทรปราการ ซิตี้ วัย 27 ปี ที่เจออาการบาดเจ็บรบกวน จากเกมแรกของการคัดบอลโลกที่เปิดบ้านเสมอ เวียดนาม 0-0 จนหลุดทีมใน 2 นัดต่อมา กล่าวว่า ต้องขอบคุณ อากิระ นิชิโนะ กุนซือใหญ่ ที่เรียกกลับมาติดอีกครั้ง แม้จะเพิ่งหายเจ็บไม่นาน แต่ยังมองเห็นความสามารถ ช่วงที่เจ็บไปก่อนหน้า ยอมรับว่าผิดหวัง แต่ก็ตั้งความหวังไว้ว่า ต้องพยายามรักษาตัวเองให้ดีที่สุด"ส่วนสำคัญ ที่ทำให้ผมกลับมาได้เร็ว ก็เพราะว่าแรงผลักดันที่อยากกลับมาติดทีมชาติ อีกครั้ง ผมใส่เกิน 100 % ในการรักษา และ ทุ่มเทมากๆ ทั้งเช้า และ เย็น ถึงขั้นที่นับวันว่าจะหายทันหรือไม่ จากนั้นพยายามเตรียมร่างกายให้แข็งแรงที่สุด ก่อนเข้าแคมป์”พีรดนย์ กล่าวด้วยว่า แม้มีรุ่นน้องขึ้นมา แต่ไม่กังวลว่าจะไม่มีตำแหน่ง เพราะเป็นผลดีต่อ ทีมชาติที่มีตัวเลือกมากขึ้น ไม่ว่าใคร ก็ต้องคอยสนับสนุนกัน ส่วนเรื่องโอกาสลงสนาม ในทีมยังอยู่กันแบบครอบครัว แต่ในแง่การแข่งขันในทีม ก็ยังสูงเหมือนเดิม เพราะทุกคนต่างต้องการพิสูจน์ตัวเอง.
