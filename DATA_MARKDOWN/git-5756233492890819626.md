
# بیژن علی‌محمدی؛ دوبلور پیشکسوت درگذشت

Published at: **2019-11-05T14:19:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620044/%D8%A8%DB%8C%DA%98%D9%86-%D8%B9%D9%84%DB%8C%E2%80%8C%D9%85%D8%AD%D9%85%D8%AF%DB%8C-%D8%AF%D9%88%D8%A8%D9%84%D9%88%D8%B1-%D9%BE%DB%8C%D8%B4%DA%A9%D8%B3%D9%88%D8%AA-%D8%AF%D8%B1%DA%AF%D8%B0%D8%B4%D8%AA)


        بیژن علی‌محمدی، دوبلور مطرح و باسابقه کشور و عضو انجمن گویندگان و سرپرستان گفتار فیلم صبح امروز بر اثر سکته قلبی درگذشت.
      

        آفتاب‌‌نیوز :
      
بیژن علی‌محمدی دوبلور پیشکسوت سینما و تلویزیون دو هفته قبل به دلیل سکته قلبی در بیمارستان بستری شده بود امروز صبح (سه شنبه/ ۱۴ آبان) در بیمارستان امام خمینی دار فانی را وداع گفت.
علی‌محمدی متولد سال ۴۰ از جمله گویندگانی بود که در دهه ۶۰ وارد واحد دوبلاژ صدا و سیما شد و تحت آموزش اساتید نسل دوم دوبله از جمله پرویز بهرام قرار گرفت. از آخرین فعالیت های وی می توان به نقش‌گویی‌ در سریال معمای شاه و سریال سرقت پول اشاره کرد. وی همچنین به عنوان دوبلور همزمان با جشنواره کودک و نوجوان اصفهان شهریور گذشته همکاری کرد. سریال‌های تاریخی امام علی، روشن‌تر از خاموشی، فیلم سینمایی روز واقعه از جمله آثاری بودند که در آنها به عنوان صداپیشه حضور داشته است.
