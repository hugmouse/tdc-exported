
# মুক্তিযোদ্ধাকে পিটিয়ে হত্যা

Published at: **2019-11-04T00:00:00+00:00**

Author: ****

Original: [Daily Janakantha](http://www.dailyjanakantha.com/details/article/458514/%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%8B%E0%A6%A6%E0%A7%8D%E0%A6%A7%E0%A6%BE%E0%A6%95%E0%A7%87-%E0%A6%AA%E0%A6%BF%E0%A6%9F%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE)

নিজম্ব সংবাদদাতা, সুনামগঞ্জ, ৩ নবেম্বর ॥ জেলার দোয়ারাবাজারে আব্দুল বারিক (৭০) নামের এক মুক্তিযোদ্ধাকে পিটিয়ে হত্যা করা হয়েছে। এই ঘটনায় জিজ্ঞাসাবাদের জন্য তার স্ত্রী আফিয়া বেগমকে (৬০) ও ছেলে মিলন মিয়া (২০)-কে আটক করে থানায় নিয়ে এসেছে পুলিশ।
রবিবার সকাল ১০টার দিকে উপজেলার লক্ষ্মীপুর ইউনিয়নের সুলতানপুর গ্রামে মুক্তিযোদ্ধা আব্দুল বারিককে পিটিয়ে হত্যা করা হয়েছে বলে জানায় পুলিশ।
পুলিশ জানায়, জমিজমা দিয়ে মুক্তিযোদ্ধা আব্দুল বারিকের পরিবারের সঙ্গে গ্রামের প্রতিপক্ষের বিরোধ চলে আসছিল। এর জের ধরে প্রতিপক্ষকে ফাঁসাতে পরিবারের লোকজন এই হত্যাকান্ড সংঘটিত করেছে কি না সেই বিষয়টি খতিয়ে দেখা হচ্ছে।
তিনি জানান, জিজ্ঞাসাবাদের জন্য নিহত মুক্তিযোদ্ধার স্ত্রী ও ছেলেকে থানায় নিয়ে আসা হয়েছে। লাশ ময়নাতদন্তের জন্য সুনামগঞ্জ সদর সুনামগঞ্জ সদর হাসপাতাল মর্গে পাঠানো হয়েছে।
হত্যাকান্ডের খবর পেয়ে অতিরিক্ত পুলিশ সুপার মিজানুর রহমান ও দোয়ারাবাজার থানার ভারপ্রাপ্ত কর্মকর্তা ঘটনাস্থল পরিদর্শন করেছেন।
মোঃ মিজানুর রহমান জানান, মুক্তিযোদ্ধা আব্দুল বারিক হত্যার বিষয়টিকে অত্যন্ত গুরুত্বের সঙ্গে বিবেচনা করে তদন্ত শুরু করেছি। এই হত্যাকান্ডের ঘটনাটি কে, কেন ঘটিয়ে সেই তথ্য আমরা পেয়ে গেছি। তদন্তের স্বার্থে এই মুহূর্তে সেটা বলা যাচ্ছে না। দিনের আলোতে সংঘটিত এই হত্যাকান্ডের সাক্ষীও আমরা পেয়ে গেছি।
তিনি আরও বলেন, মামলা দায়েরের পর মুক্তিযোদ্ধার স্ত্রী ও ছেলেকে গ্রেফতার করে আদালতে উপস্থাপন করব।
