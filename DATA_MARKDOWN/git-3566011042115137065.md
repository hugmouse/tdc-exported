
# ایران مانع لیبرالیسم جهانی است

Published at: **2019-11-03T20:33:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544585.html/%D8%A7%DB%8C%D8%B1%D8%A7%D9%86-%D9%85%D8%A7%D9%86%D8%B9-%D9%84%DB%8C%D8%A8%D8%B1%D8%A7%D9%84%DB%8C%D8%B3%D9%85-%D8%AC%D9%87%D8%A7%D9%86%DB%8C-%D8%A7%D8%B3%D8%AA)

رئیس اداره تبلیغات اسلامی نیشابور گفت: حضور ایران در منطقه ازنظر آمریکا بزرگ‌ترین مانع برای جهانی‌سازی لیبرالیسم و لیبرالیسم جهانی محسوب می‌شود.
به گزارش شبکه اطلاع رسانی راه دانا؛ به نقل از صبح توس؛ حجت‌الاسلام علیرضا جوانشیری در گفتگو با خبرنگار ما با اشاره به 13 آبان و روز ملی استکبارستیزی اظهار داشت: در سپهر سیاست بین‌الملل به دلیل سیاست‌های خصمانه و قلدرمآبانه و یک‌طرفه آمریکایی‌ها و همچنین افزایش آگاهی‌های افکار عمومی دنیا امروز شاهد افول قدرت آمریکا در سراسر جهان به‌خصوص در منطقه استراتژیک خاورمیانه هستیم.
وی بیان داشت: در کنار این، حضور مؤثر و اثرگذار جبهه مقاومت به پرچم‌داری جمهوری اسلامی ایران را نیز نباید فراموش کرد، حضور ایران در این منطقه ازنظر آمریکا بزرگ‌ترین مانع برای جهانی‌سازی لیبرالیسم و لیبرالیسم جهانی محسوب می‌شود.
رئیس اداره تبلیغات اسلامی نیشابور افزود: ضربه سهمگینی را ایران به پیکره آمریکا وارد کرده است و علاوه بر این پرونده آمریکا در جهان سیاه و غیرقابل‌قبول است و قالبا پشتیبانی رسمی از تروریست و تأسیس گروهک‌های تروریستی مانند داعش و القاعده را در کارنامه دارند و خودشان به آن اعتراف کرده‌اند.
جوانشیری تأکید کرد: ایجاد اختلاف در استقلال‌طلبی ملت‌ها و مجموع سیاست‌های غلطی که باعث منفور شدن این کشور در جایگاه بین‌الملل شده است عامل افزود دیگری است که امروز دیگر آمریکا جایگاه گذشته را ندارد.
وی خاطرنشان کرد: همه سیاست‌گذاری‌های آن‌ها در لبنان، عراق و دیگر کشورها که سعی می‌کنند به‌ظاهر با اعتراضات مردمی، هدفشان یعنی ضربه زدن به جمهوری اسلامی را پیش ببرند نیز در حال شکست خوردن است.
رئیس اداره تبلیغات اسلامی نیشابور عنوان داشت: اتفاق‌های چند وقت اخیر مانند منهدم شدن پهپاد آمریکایی و حمله یمنی‌ها به سکوهای نفتی عربستان ادعای پشتیبانی و قدرت نظامی این کشور را از بین برد به‌نحوی‌که فکر نمی‌کردند با پشتیبانی آن‌ها کشور جنگ‌زده‌ای بتواند در این حد مواضع عربستان را از بین ببرد.
وی افزود: ادامه این تحقیرها برای آمریکا بسیار ضربه زد و دنیای امروز برایش روشن‌شده است که آمریکا غیرقابل اطمینان است و می‌دانند که تکیه‌بر آمریکا تکیه‌بر آب و باد است و ملت ایران نیز از ابتدا بارها غیرقابل‌اعتماد بودن این کشور را تجربه کرده است و آخرین آن برجام و نتایج آن بود که این کشور برخلاف همه پروتکل‌های بین‌المللی به تعهد خودش پایبند نماند.
وی افزود: امروز اجماع قابل قبولی در بین ملت ایران وجود دارد که آمریکا حقیقتاً قابل‌اعتماد است و این درسی برای ملت شد که همگرایی بیشتری ایجاد کرد.
رئیس اداره تبلیغات اسلامی نیشابور گفت: تنها راهبردی که در برابر این دست‌اندازی‌ها آمریکا می‌تواند مطرح شود، راهبرد مقاومت و درون سازی توسعه پایدار کشور هست تا با توجه به ظرفیت‌های داخلی است توانیم روزبه‌روز موفق‌تر باشیم.
جوانشیری در پایان افزود: البته قطعاً مقاومت هزینه دارد ولی در برابر دستاوردها ارزشمند خواهد بود.
انتهای پیام/
