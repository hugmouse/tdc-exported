
# استراماچونی: «علی پروین» اسطوره فوتبال ایران است/ بازی با تراکتور برای ما به پایان رسید و دیگر بابت آن خوشحال نیستیم

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696605/%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%B9%D9%84%DB%8C-%D9%BE%D8%B1%D9%88%DB%8C%D9%86-%D8%A7%D8%B3%D8%B7%D9%88%D8%B1%D9%87-%D9%81%D9%88%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86-%D8%A7%D8%B3%D8%AA-%D8%A8%D8%A7%D8%B2%DB%8C-%D8%A8%D8%A7-%D8%AA%D8%B1%D8%A7%DA%A9%D8%AA%D9%88%D8%B1-%D8%A8%D8%B1%D8%A7%DB%8C-%D9%85%D8%A7-%D8%A8%D9%87-%D9%BE%D8%A7%DB%8C%D8%A7%D9%86-%D8%B1%D8%B3%DB%8C%D8%AF-%D9%88-%D8%AF%DB%8C%DA%AF%D8%B1-%D8%A8%D8%A7%D8%A8%D8%AA-%D8%A2%D9%86-%D8%AE%D9%88%D8%B4%D8%AD%D8%A7%D9%84-%D9%86%DB%8C%D8%B3%D8%AA%DB%8C%D9%85)


        استقلال تشنه پیروزی در مسابقات آینده است و در هر مسابقه‌ای فقط به برد فکر می‌کنیم.
      
سرمربی تیم فوتبال استقلال گفت: پروین اسطوره پرسپولیس و اسطوره فوتبال ایران است.
«آندره‌ا استراماچونی» در حاشیه تمرین استقلال در جمع خبرنگاران اظهار داشت: استقلال پیروزی مهم و با ارزشی را مقابل تراکتور تبریز در لیگ برتر به دست آورد که به آینده ما کمک زیادی خواهد کرد.
وی افزود: استقلال برای پیروزی به تبریز رفته بود و به آنچه لیاقت و استحقاقش را داشت رسید و سه امتیاز حیاتی را به حساب خود واریز کرد.
سرمربی استقلال خاطرنشان کرد: بازی با تراکتور برای ما به پایان رسید و دیگر بابت آن خوشحال نیستیم چرا که به خوبی می‌دانیم در ادامه لیگ برتر راه دشواری را پیش رو داریم.
استراماچونی تصریح کرد: استقلال تشنه پیروزی در مسابقات آینده است و در هر مسابقه‌ای فقط به برد فکر می‌کنیم.
وی تاکید کرد: استقلال در مسیر پیشرفت قرار دارد و باید این روندی را که آغاز کرده‌ایم با قدرت و با انگیزه‌تر از همیشه دنبال کنیم. به خوبی می‌دانم مشکلاتی پیش روی استقلال است که این اشکالات باید در تمرینات برطرف شود.
سرمربی استقلال استقلال تصریح کرد: دیاباته فرصت خوبی را در بازی با تراکتور از دست داد اما گل‌های فوق‌العاده‌ای زد که نشان از توانایی‌های بالای اوست. ما با سه مهاجم در هر مسابقه به میدان می‌رویم به همین خاطر نفرات به اندازه کافی برای حمله کردن نداریم. داریوش شجاعیان و محسن کریمی مصدوم هستند و امیدوارم تا پایان فصل دیگر چنین اتفاقاتی در استقلال رخ ندهد.
وی در پایان در واکنش به تمجید «علی پروین» از عملکرد استقلال گفت: پروین اسطوره پرسپولیس و اسطوره فوتبال ایران است. در راهی که استقلال حرکت می‌کند از ما تمجید و نقد هم می‌شود اما روی عملکرد ما تاثیر نمی‌گذارد.
