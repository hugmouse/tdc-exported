
# प्रियंका गांधी बोलीं- विदेश जाकर कहना 'सब कुछ ठीक है से हालात ठीक नहीं होंगे

Published at: **2019-11-06T16:01:28+00:00**

Author: **एजेंसी , नई दिल्ली**

Original: [https://www.livehindustan.com](https://www.livehindustan.com/national/story-priyanka-gandhi-says-that-showing-everything-alright-in-other-countries-may-not-change-condition-2835503.html)

कांग्रेस नेता प्रियंका गांधी वाड्रा ने अर्थव्यवस्था के मुद्दे पर प्रधानमंत्री नरेंद्र मोदी पर निशाना साधते हुए कहा कि विदेश जाकर दावा करना कि 'सब कुछ ठीक है का मतलब यह नहीं कि सब कुछ ठीक होगा। 
कांग्रेस महासचिव प्रियंका ने ट्वीट किया, ''विदेशों में जाकर 'सब चंगा सी: सब कुछ ठीक: कहने से सब ठीक तो नहीं हो जाएगा। कहीं से भी रोजगार बढ़ने, नए रोजगार पैदा होने की खबर नहीं आ रही। नामी गिरामी कम्पनियों ने लोगों को निकालना शुरू कर दिया है। चंगा सी बोलने वाले हैं एकदम चुप सी। क्यों? #मंदीकीमार।
उन्होंने ट्वीट के साथ उस खबर को भी साझा किया जिसमें इंफोसिस द्वारा कर्मचारियों को निकालने की जानकारी दी गई है। उल्लेखनीय है कि प्रधानमंत्री नरेंद्र मोदी ने गत सितंबर में अमेरिका के ह्यूस्टन में ' हॉउडी मोदी कार्यक्रम को संबोधित करते हुए कहा कि था कि अगर आप मुझसे पूछेंगे कि हॉउडी मोदी तो मेरा जवाब है कि 'भारत में सब कुछ अच्छा है। 
