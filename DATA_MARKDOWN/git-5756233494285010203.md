
# فتحی: استقلال بهتر از این هم می‌شود/ در حال مذاکره برای جذب مهاجم هستیم

Published at: **2019-11-01T21:24:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619289/%D9%81%D8%AA%D8%AD%DB%8C-%D8%A7%D8%B3%D8%AA%D9%82%D9%84%D8%A7%D9%84-%D8%A8%D9%87%D8%AA%D8%B1-%D8%A7%D8%B2-%D8%A7%DB%8C%D9%86-%D9%87%D9%85-%D9%85%DB%8C%E2%80%8C%D8%B4%D9%88%D8%AF-%D8%AF%D8%B1-%D8%AD%D8%A7%D9%84-%D9%85%D8%B0%D8%A7%DA%A9%D8%B1%D9%87-%D8%A8%D8%B1%D8%A7%DB%8C-%D8%AC%D8%B0%D8%A8-%D9%85%D9%87%D8%A7%D8%AC%D9%85-%D9%87%D8%B3%D8%AA%DB%8C%D9%85)


        مدیرعامل استقلال از نتایج تیمش در هفته‌های اخیر ابراز رضایت کرد.
      

        آفتاب‌‌نیوز :
      
امیرحسین فتحی پس از برتری استقلال برابر تراکتور اظهار کرد: بازی خوبی بود و به همه هوادرانمان تبریک می‌گویم. امیدوارم شاهد روزهای بهتر باشند زیرا این تیم، آینده‌دار و تیم خوبی است و بهتر این هم خواهد شد. فاصله امتیازهای استقلال با سایر تیم‌ها کمتر خواهد شد و به روند پیروزی‌های خود ادامه خواهد داد.
وی درباره مشکلات مالی استقلال گفت: مشکلات مالی استقلال به زودی حل خواهد شد. به هر حال این مشکلات گریبان‌گیر جامعه ما است و امیدواریم به لطف و تدبیر اعضای هیات مدیره و اعضای این باشگاه این مشکلات حل خواهد شد.
مدیرعامل استقلال درباره جذب مهاجم در نیم‌فصل گفت: مدیریت باشگاه با هماهنگی کادر فنی در حال مذاکره با گزینه‌های پیشنهادی است. اگر توافقی حاصل شود، از طریق سایت رسمی باشگاه استقلال، اعلام خواهد شد.
