
# انزوای امروز ایالات متحده تاییدی بر فرموده های امام خمینی(ره) در مورد آمریکا است/ شعار مرگ برآمریکا دیگر مختص ایران نیست

Published at: **2019-11-01T15:13:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543895.html/%D8%A7%D9%86%D8%B2%D9%88%D8%A7%DB%8C-%D8%A7%D9%85%D8%B1%D9%88%D8%B2-%D8%A7%DB%8C%D8%A7%D9%84%D8%A7%D8%AA-%D9%85%D8%AA%D8%AD%D8%AF%D9%87-%D8%AA%D8%A7%DB%8C%DB%8C%D8%AF%DB%8C-%D8%A8%D8%B1-%D9%81%D8%B1%D9%85%D9%88%D8%AF%D9%87-%D9%87%D8%A7%DB%8C-%D8%A7%D9%85%D8%A7%D9%85-%D8%AE%D9%85%DB%8C%D9%86%DB%8C-%D8%B1%D9%87--%D8%AF%D8%B1-%D9%85%D9%88%D8%B1%D8%AF-%D8%A2%D9%85%D8%B1%DB%8C%DA%A9%D8%A7-%D8%A7%D8%B3%D8%AA--%D8%B4%D8%B9%D8%A7%D8%B1-%D9%85%D8%B1%DA%AF-%D8%A8%D8%B1%D8%A2%D9%85%D8%B1%DB%8C%DA%A9%D8%A7-%D8%AF%DB%8C%DA%AF%D8%B1-%D9%85%D8%AE%D8%AA%D8%B5-%D8%A7%DB%8C%D8%B1%D8%A7%D9%86-%D9%86%DB%8C%D8%B3%D8%AA)

امام جمعه موقت اصفهان با بیان اینکه آمریکا به انزوا کشیده شده است، گفت: این انزوا، تاییدی بر فرموده امام خمینی(ره) است که «آمریکا هیچ غلطی نمی تواند بکند».
به گزارش شبکه اطلاع رسانی راه دانا؛ حجت‌الاسلام محمدتقی رهبر ظهر امروز در خطبه‌های نماز جمعه این هفته اصفهان با بیان اینکه تقوا توانایی کنترل نفس در برابر زیاده‌خواهی‌های انسان است، اظهار کرد:انسان اگر وسوسه‌های شیطان را از خود دور کند متقی خواهد بود و در چنین شرایطی با خائن و فاسد دوست نخواهد شد
وی با اشاره ضرورت توسعه فرهنگ عمومی در جامعه اظهار کرد: اگرچه در زمینه فرهنگی اقدامات خوبی انجام شده است، اما اقدامات بیشتری از ادارات متولی به ویژه اداره فرهنگ و ارشاد اسلامی و آموزش و پرورش نیاز است.
امام جمعه موقت اصفهان برضرورت شفاف سازی دارایی مسئولان تاکید کرد و گف: رئیس قوه قضائیه اخیرا شفافیت اقتصادی را بهترین راه پیشگیری از فساد معرفی کرده است؛ برهمین اساس دارایی ها، حقوق و درآمد مسئولان باید به صورت شفاف بیان شد.
وی در ادامه به 13 آبان به عنوان روز استکبارستیزی اشاره کرد و گفت: دانشجویان در شرایطی که کسی در جهان جرأت مقابله با آمریکا را نداشت لانه جاسوسی را تسخیر کردند و امام خمینی (ره) این فتح را مهم‌تر از انقلاب اسلامی دانستند.
رهبر مهم ترین ثمره این اقدام را خروج آمریکا از ایران دانست و اظهار کرد: قدرت آمریکا امروز به کم ترین میزان خود رسیده است و نه تنها مردم ایران، بلکه سایر مردم جهان نیز دیگر به آمریکا اعتماد ندارند.
امام جمعه موقت اصفهان با بیان اینکه آمریکا به انزوا کشیده شده است، عنوان کرد: این انزوا، تاییدی بر فرموده امام خمینی(ره) است که «آمریکا هیچ غلطی نمی تواند بکند».
وی در بخش دیگری از صحبت های خود به درپیش بودن انتخابات مجلس شورای اسلامی تصریح کرد: بنا بر فرموده امام خمینی(ره) مجلس در رأس امور است و مردم نمایندگانی انتخاب کنند که هم روحیه خدمتگذاری داشته و هم در همه امور مطیع  امر رهبر باشند.

        نیروهای مسلح و مسئولان از تحرکات دشمن غافل نشوند
      
آیت‌الله عبدالنبی نمازی در خطبه‌های نماز جمعه در مصلی بقیه‌الله الاعظم (عج) این شهر با بیان اینکه انتظار، عاشورا، کربلا، نهضت اربعین و ولایت فقیه پنج سرمایه جمهور اسلامی هستند، اظهار کرد: عظمت و بزرگی امروز ایران در پرتو ولایت فقیه محقق شده است.
امام جمعه کاشان با بیان اینکه نباید به پیروزی های دست یافته مغرور شد، گفت: نیروهای مسلح ایران آمادگی کامل در برابر دشمنان دارند.
وی با بیان اینکه نباید به دشمنان اعتماد کرد، تصریح کرد: نیروهای مسلح و مسئولان نباید از تحرکات دشمنان غافل شوند.
آیت الله نمازی در بخش دیگری از صحبت های خود به سالروز حماسه 13 آبان اشاره و عنوان کرد: ۱۳ آبان ۵۷ سالروز تبعید امام خمینی (ره) به ترکیه و پس از آن به نجف اشرف، سالروز قیام دانش‌آموزان و دانشجویان در تهران ضد نظام طاغوت و تسخیر لانه جاسوسی است.
نماینده ولی فقیه در کاشان با اشاره به نام گذاری این روز به عنوان روز مبارزه با استکبار جهانی، گفت: همچنین در این ایام، سالروز شهادت شهید فهمیده، نوجوان 13 ساله در دفاع مقدس را هم پیش رو داریم.
وی با اشاره به هفته کتاب و کتابخوانی نیز اظهار داشت: جنبش و نهضت پیامبران الهی بر محورر کتاب‌های آسمانی استوار بوده و ۲۳۰ بار واژه کتاب در قرآن کریم به کار رفته است.
آیت الله نمازی با بیان اینکه پیامبر اکرم(ص) در بین امت اسلامی دو یادگار کتاب و اهل بیت(ع) را به امانت گذاشت، خاطرنشان کرد:به جوانان، نوجوانان، طلاب و دانشجویان توصیه می کنم کتاب های سودمند و راهگشا مطالعه کنند.

        شعار مرگ برآمریکا دیگر مختص ایران نیست
      
حجت الاسلام سید علی سجادی در خطبه های این هفته نما جمعه نایین گفت: ۱۳ آبان برای ملت ایران یادآور دو خاطره تلخ، یکی تبعید امام (ره) به ترکیه و دیگری کشتار دانش اموزان و دانشجویان در دانشگاه تهران به دست رژیم پهلوی و یک خاطره شیرین، تسخیر لانه جاسوسی امریکا به دست دانشجویان مسلمان پیرو خط امام بود که هیمنه پوشالی آمریکا را فرو ریخت.
امام جمعه نایین با اشاره به اینکه یاد و خاطره این روز بزرگ باید زنده نگه داشته شود افزود: حضور باشکوه همه اقشار در راهپیمایی ۱۳ آبان بار دیگر هیمنه پوشالی امریکا را فرو خواهد ریخت.
امام جمعه نایین با اشاره به اهمیت توجه به روز استکبارستیزی، بیان کرد: بنا به فرموده دین باید با ظالمان مبارزه کنیم زیرا آنان اجازه نمی‌دهند ما به زندگی خود ادامه دهیم و با توجه به این دستور الهی، امام راحل در مقابل استکبار ایستاد و مبارزه کرد.
حجت‌الاسلام سجادی گفت: ما باید با ادامه دادن این راه امام با اقتدار و متحدانه عمل کنیم.وی با اشاره به اثرات پیاده‌روی اربعین نیز اظهار داشت: این حرکت عظیم نشان داد که مودت اهل بیت در دل این ملت رسوخ کرده است و باید از این ظرفیت بزرگ مردمی برای تثبیت دین اسلام در جهان بهره لازم را برد.
امام جمعه نایین با تبریک هفته بسیج دانش آموزی بزرگترین افتخار بسیجیان را بسیجی بودن ولی امر مسلمانان جهان دانستند و اینکه حضرت آقا فرموده اند من یک بسیجی هستم و نماد بسیج همواره بر دوش ایشان وجود دارد.
حجت الاسلام سجادی همچنین با گرامیداشت سالروز لغو امتیاز کاپیتولاسیون در آبان ۱۳۴۳ به فرمان امام راحل افزود: آمریکایی ها با این امتیاز قصد زیر پای گذاشتن حقوق حقه مردم کشورمان را داشتند که فرمان تاریخی امام راحل مانع از دستیابی آنان به اهداف از پیش تعیین شده خود شد.
امام جمعه نایین گفت: وقایع اخیر عراق و لبنان توطئه شوم و جدید دشمنان بر علیه جبهه مقاومت اسلامی و راهی برای جبران شکست هایشان است.
وی افزود: مرکز اعتدال در سال ۲۰۱۷ به دستور مستقیم ترامپ و با همکاری آل سعود و رژیم صهیونیستی برای مبارزه با جبهه مقاومت اسلامی در منطقه با تاسیس شبکه های ماهواره ای مختلف و ۱۰ هزار کارمند ایجاد شد.
سجادی اظهار کرد: در وقایع اخیر عراق و لبنان این شبکه های ماهواره ای وابسته به مرکز اعتدال شروع به موج سواری کرده و تلاش داشتند امنیت منطقه را متشنج جلوه دهند.
انتهای پیام/
