
# పీసీసీ చీఫ్‌ కోసం ఊమెన్‌ అభిప్రాయ సేకరణ

Published at: **2019-11-03T03:56:00+00:00**

Author: ****

Original: [Andhrajyothy](https://www.andhrajyothy.com/artical?SID=945001)

Ph: 88865 47666ప్రవేశం ఉచితం ADVT
అమరావతి, విజయవాడ, నవంబరు 2(ఆంధ్రజ్యోతి): రాష్ట్ర ప్రదేశ్‌ కాంగ్రెస్‌ కమిటీ (ఏపీసీసీ) అధ్యక్షుని కోసం కసరత్తు ముగిసింది. కార్యకర్తలు, నాయకుల అభిప్రాయ సేకరణ కార్యక్రమాన్ని పార్టీ రాష్ట్ర వ్యవహారాల ఇన్‌చార్జి ఊమెన్‌ చాందీ శనివారంతో పూర్తి చేశారు. శుక్రవారం విజయవాడ వచ్చిన ఊమెన్‌.. 2వ తేదీ మధ్యాహ్నం తిరుగు ప్రయాణమయ్యారు. పీసీసీ అధ్యక్ష రేసులో ఉన్నారంటూ చింతా మోహన్‌, సాకే శైలజానాథ్‌, సుంకర పద్మశ్రీ పేర్లు ప్రచారంలోకి రాగా... కేంద్ర మాజీ మంత్రి ఎం.ఎం.పల్లంరాజు పోటీలో లేరంటూ ప్రచారం జరిగింది. దీనికి భిన్నంగా శనివారం అకస్మాత్తుగా పల్లంరాజుకు పీసీసీ బాధ్యతలు అప్పగించాలంటూ కాపు సామాజిక వర్గానికి చెందిన నాయకులు కొందరు ఊమెన్‌ వద్ద డిమాండ్‌ చేశారు. అదే సమయంలో అదే సామాజిక వర్గానికి చెందిన కొందరు కేఆర్కే నాయుడి పేరును ప్రతిపాదించారు. దీనితో ఇరు వర్గాలూ మాటల యుద్ధానికి దిగాయి. అకస్మాత్తుగా ఆంధ్రరత్న భవన్‌లో పీసీసీ అధ్యక్ష పదవి కోసం గొంతులెత్తడంపై రాష్ట్ర కాంగ్రెస్‌ నేతలు హర్షం వ్యక్తం చేస్తున్నారు. పరిశీలనకు పల్లంరాజు పేరుతో పాటు జేడీ శీలం పేరుకూడా వచ్చిందని పార్టీ వర్గాలు తెలిపాయి. ఈ పేర్లతోపాటు తెర వెనుక రాజకీయాలు నెరపే మరో నేత పేరు కూడా తెరపైకి వచ్చిందని సమాచారం.
