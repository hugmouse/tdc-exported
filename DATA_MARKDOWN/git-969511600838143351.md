
# Studiu: În România au fost identificate 9314 de şantiere cu finanţare publică, cu o valoare totală de 964 mld.lei; la aproape jumătate din lucrările din ultimul trimestru a fost depusă o singură ofertă

Published at: **2019-11-06T00:00:00+00:00**

Author: **Roxana Rosu**

Original: [BusinessMagazin](https://www.businessmagazin.ro/actualitate/studiu-in-romania-au-fost-identificate-9314-de-santiere-cu-finantare-publica-cu-o-valoare-totala-de-964-mld-lei-la-aproape-jumatate-din-lucrarile-din-ultimul-trimestru-a-fost-depusa-o-singura-oferta-18548953)

Bucureştiul conduce în acest an în topul oraşelor din punct de vedere al şantierelor active, cu finanţare publică, cu un total de 451 de investiţii, urmat de judeţul Cluj, cu 386 şantiere şi judeţul Timiş, cu 378 de şantiere active, arată o analiză realizată de IBC Focus, firmă de monitorizare, în baza datelor furnizate de platforma Victa.
Bucureştiul conduce în acest an în topul oraşelor din punct de vedere al şantierelor active, cu finanţare publică, cu un total de 451 de investiţii, urmat de judeţul Cluj, cu 386 şantiere şi judeţul Timiş, cu 378 de şantiere active, arată o analiză realizată de IBC Focus, firmă de monitorizare, în baza datelor furnizate de platforma Victa.
În total, în primele zece luni ale anului, în România au fost identificate 9314 proiecte cu finanţare publică, a căror valoare cumulată depăşeşte suma de 964 miliarde lei.
 „Cu siguranţă contextul electoral şi situaţia politică existentă în România a avut un impact direct asupra cifrelor indicate. Interesant de observat este însă şi modul de atribuire al acestor proiecte. Spre exemplu, în ultimul trimestru 7 din 10 contracte au fost câştigate de firme fără prea multă concurenţă pe proiect cu doar 1 sau 2 oferte/lucrare.Totodată, la aproape jumătate din lucrările analizate pe ultimul trimestru a fost depusă o singură ofertă (vorbim de 928 contracte), astfel că firmele participante nu au avut concurenţă deloc. Aceste statistici nu indică neapărat optimism ci, din contră, ar trebui să atragă puţin atenţia specialiştilor din domeniu, având în vedere că potrivit unui studiu IBC Focus peste 72% din antreprenorii generali în construcţii ar fi interesaţi să lucreze cu statul.”, a declarat Andrei Spătaru, managing partner IBC Focus.
Unul din cele mai discutate segmente de piaţă este cel al infrastructurii, dar, în ciuda statisticilor mai puţin pozitive în ultimele 12 luni au fost identificate 544 de companii care au avut cel puţin un proiect activ de antrepriză generală pe segmentul Infrastructură - execuţie de şosele.
Topul celor mai activi jucători din domeniu este condus de compania Porr Construct (25 proiecte monitorizate), locul doi fiind ocupat de Autoprima Serv (24 proiecte monitorizate) şi locul trei de Strabag (23 proiecte monitorizate).
IBC Focus, agenţie de marketing în domeniul construcţiilor, are drept scop principal furnizarea de cereri de ofertă către companiile care vând materiale sau servicii în construcţii. În plus, IBC Focus deţine baze de date extinse cu şantierele active din România.
 
