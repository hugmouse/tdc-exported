
# واکنش آنکارا به انفجار در تل‌ابیض سوریه

Published at: **2019-11-02T19:23:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619504/%D9%88%D8%A7%DA%A9%D9%86%D8%B4-%D8%A2%D9%86%DA%A9%D8%A7%D8%B1%D8%A7-%D8%A8%D9%87-%D8%A7%D9%86%D9%81%D8%AC%D8%A7%D8%B1-%D8%AF%D8%B1-%D8%AA%D9%84%E2%80%8C%D8%A7%D8%A8%DB%8C%D8%B6-%D8%B3%D9%88%D8%B1%DB%8C%D9%87)


        وزیر دفاع ترکیه به انفجار امروز در تل‌ابیض سوریه واکنش نشان داد.
      

        آفتاب‌‌نیوز :
      
به نقل از آناتولی، «خلوصی آکار» وزیر دفاع ترکیه امروز شنبه اعلام کرد که انفجار خودروی بمب گذاری شده در تل‌ابیض سوریه را کردهای سوری انجام داده اند.
وزارت دفاع ترکیه بی اشاره به نقض منشور ملل متحد در حمله ارتش این کشور به بخشی از خاک یک کشور مستقل بدون کسب مجوز از دولت قانونی دمشق اعلام کرد: جنایت تروریست‌های پ.ک.ک/ی.پ.گ که دستشان به خون بی‌گناهان آلوده است را به شدت محکوم می‌کنیم و خواستار موضع‌گیری تمام کشورها علیه این گروه بی‌رحم هستیم.
گفتنی است، براثر انفجار خودروی بمب گذاری شده در شهر تل ابیض واقع در شمال شرقی کشور سوریه شماری کشته یا زخمی شدند.
