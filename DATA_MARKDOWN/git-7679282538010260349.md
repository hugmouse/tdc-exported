
# Winter Special Recipe : अमृतसर का ‘गुड़ का हलवा’, जो स्वाद के साथ गले की खराश को भी करेगा ठीक

Published at: **2019-11-07T13:00:03+00:00**

Author: **लाइव हिन्दुस्तान टीम ,नई दिल्ली**

Original: [https://www.livehindustan.com](https://www.livehindustan.com/lifestyle/story-amritsari-sweet-dish-gur-ka-halwa-recipe-in-hindi-2836871.html)

मिठाई किसे पसंद नहीं होती लेकिन फिर भी खुद पर कंट्रोल रखते हुए मिठाई को कम खाने की सलाह दी जाती है। आज हम आपको ऐसी डिश बताएंगे, जो खाने में टेस्टी ही नहीं बल्कि सेहत के लिए भी अच्छी है। सर्दियों की शुरुआत में अगर आपको कफ, बलगम या गले में खराश की समस्या हो रही है, तो आप गर्मा-गर्म गुड़का हलवा खा सकते हैं। यह रेसिपी जल्दी बन जाती है, आसान है और स्पेशल अमृतसर की मिठाई है जिसे आसानी से किचन में मिलने वाले सामानों से बनाया जा सकता है। आइए, जानते हैं इसकी रेसिपी- 
सामग्री -1 कप सूजी1/2 कप पिसा हुआ गुड़1/4 चम्मच सौंफ के बीज5 केसर के लच्छे2 चम्मच काजू2 चम्मच किशमिश1/4 कप दूध2 कप पानी2 1/2 बड़े चम्मच घी
विधि - पैन को मीडियम फ्लेम पर रखें। पैन में घी डालकर इसे गरम करें। इसके बाद सौंफ डालकर इसे चटकने दें। अब इसमें सूजी डालें और ब्राउन होने तक भूनें। आंच धीमी रखें वर्ना सूजी जल जाएगी।एक और पैन लेकर इसमें मध्यम आंच पर पानी गरम करें। उबल जाए तो इसमें गुड़ डालें। इसे घुल जाने दें। आंच धीमी करके पानी और गुड़ का गाढ़ा मिक्सचर बन जाने दें।अब गुड़ के घोल को सूजी में डालें। आंच पर 3-3 मिनट तक पकाएं इसके बाद इसमें दूध और केसर डाल दें। अगर आप दूध में पहले से केसर भिगाकर रखेंगे तो हलुवे का बढ़िया कलर मिलेगा। हलवा गाढ़ा हो जाए तो इसमें मेवा डाल दें और फिर दो मिनट तक पकाएं। बादाम काटकर गार्निश करें।
 
