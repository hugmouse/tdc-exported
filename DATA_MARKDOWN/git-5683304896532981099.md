
# പൊലീസ് ക്രിമിനലുകളിൽ സർക്കാരിനു നിയന്ത്രണമില്ല; തുറന്നടിച്ച് ആഷിഖ് അബു

Published at: **2019-11-03T12:20:00+00:00**

Author: **മനോരമ ലേഖകൻ**

Original: [ManoramaOnline](https://www.manoramaonline.com/news/latest-news/2019/11/03/ashiq-abu-slams-cpm.html)

കൊച്ചി∙ വിദ്യാര്‍ഥികൾക്കെതിരെ യുഎപിഎ ചുമത്തിയ നടപടിയിൽ രൂക്ഷവിമര്‍ശനവുമായി സംവിധായകന്‍ ആഷിഖ് അബു. പൊലീസ് ക്രിമിനലുകളില്‍ സര്‍ക്ക‍ാരിന് നിയന്ത്രണമില്ലെന്ന് ആഷിഖ് അബു പറഞ്ഞു. വാളയാര്‍ കേസും മാവോയിസ്റ്റ് വേട്ടയും ഇതിന് തെളിവാണ്. സിപിഎം ഇക്കാര്യത്തില്‍ ഒരു ചുക്കും ചെയ്യുന്നില്ലെന്നും ആഷിഖ് അബു സോഷ്യൽ മീഡിയയിലെ കുറിപ്പിൽ ആരോപിച്ചു. ഇടതുസഹയാത്രികനായ ചലച്ചിത്രകാരനാണ് ആഷിഖ് അബു. 

        ആഷിഖ് അബുവിന്റെ ഫെയ്സ്ബുക്ക് പോസ്റ്റിന്റെ പൂ‍ർണ രൂപം
      
വാളയാർ കേസിലും,മാവോയിസ്റ് വേട്ടയിലും,ഒരു പത്രപ്രവർത്തകനെ ഭരണസിരാകേന്ദ്രത്തിന്റെ മൂക്കിന് താഴെ ഐ എ എസ് ഉദ്യോഗസ്ഥൻ കാറിടിച്ചുകൊന്നതിലും തെളിയുന്നത് പോലീസ് ക്രിമിനലുകളുടെയും ബ്യുറോക്രാറ്റുകളുടെയും മേൽഈ സർക്കാരിനും നിയന്ത്രണമില്ല എന്ന് തന്നെയാണ്. ഭരണകൂടഭീകരത ഏറെ അനുഭവിച്ച അനുയായികളുള്ള പാർട്ടിക്ക് ഈ കാര്യത്തിൽ ഒരു ചുക്കും ചെയ്യാൻ പറ്റാത്തത് അത്യന്തം പ്രതിഷേധാർഹമാണ്
