
# 'บิ๊กแดง'ลุยจัดทัพร.31 'หมอภาคย์'ขึ้นแพทย์ใหญ่นสศ.

Published at: **2019-11-04T06:30:00+00:00**

Author: ****

Original: [เดลินิวส์](https://www.dailynews.co.th/politics/739920)


        คลอดแล้ว!!โผผู้บังคับหน่วย 389 คน “บิ๊กแดง” ตวัดปากกา จัดทัพร.31 ขยับโยกผู้พันใหม่ครบ 3 กองพัน “หมอภาคย์” ได้ดีขึ้นพันเอก เป็นแพทย์ใหญ่นสศ. ส่งออก “เสธ.เอก” น้องรักคุมชายแดนตะวันออก เป็นผู้การทหารพราน12 ด้าน
      
เมื่อวันที่ 4 พ.ย. พล.อ.อภิรัชต์ คงสมพงษ์ ผู้บัญชาการทหารบก (ผบ.ทบ.) ได้ลงนามในคำสั่งกองทัพบกที่ 401/2562 ลงวันที่ 31 ต.ค. 62 เรื่องให้นายทหารรับราชการ และปรับระดับเงินเดือน จำนวน 389 คน โดยอาศัยอำนาจตามข้อบังคับกระทรวงกลาโหมว่าด้วยการบรรจุ ปลด ย้าย เลื่อนและลดตำแหน่งข้าราชการกลาโหม พ.ศ.2502 หมวด2 ข้อ 5(2) มีรายชื่อที่น่าสนใจ อาทิ พ.ท.นพ.ภาคย์ โลหารชุน หรือหมอภาคย์ เจ้าของฉายาหมอที่แข็งแกร่งที่สุดในปฐพี และเป็นหนึ่งในวีรบุรุษถ้ำหลวงขุนน้ำนางนอน ไปเป็นแพทย์ใหญ่ หน่วยบัญชาการสงครามพิเศษ (พญ.นสศ.) อัตราพันเอก  พ.อ.เอกพงษ์ กฤตยาเกียรติ หรือเสธ.เอก ซึ่งเป็นนายทหารคนสนิทและเป็นน้องรักของพล.อ.อภิรัชต์  ขยับเป็นผู้บังคับการกรมทหารพราน 12 (ผบ.กรม.ทพ.12)  พ.ท.อิทธิศักดิ์ เสนตา เป็นผู้บังคับกองพันทหารม้าที่ 4 (ผบ.ม.พัน.4) กองพลทหาร 1 รักษาพระองค์ (พล.1 รอ.)  พ.ท.สุทิน ทองเต็ม เป็นผบ.ม.พัน2 กองพลทหารราบที่ 2 รักษาพระองค์ (พล.ร.2 รอ.) พ.ท.สายคำเที่ยง เนาวราช เป็นผบ.ร.29 พัน.2  พ.ท.นิคม ธรรมนารถสกุล เป็นผบ.พัน.พัฒนา1 พ.ท.สมชัย กมล เป็นผบ.ร.31 พัน.1 รอ. พ.ท.รณดร โฉมวีรภัฎ เป็นผบ.ร.31 พัน.2 รอ. พ.อ.กฤษดา หิรัญโรจน์ เป็นรองผบ.ร.31 รอ. พ.ท.มลชัย ยิ้มอยู่ เป็นเสธ.ร.31 รอ. พ.ต.เชิดเกียรติ บัวผัน เป็นผบ.ร.31 พัน.3 รอ. พ.ท.พงษ์เทพ อัศวรักษ์ เป็นผบ.ป.1 พัน1 รอ. พ.ท.วรพันธ์ ทรัพย์ยั่งยืนกุล เป็นผบ.ร.2 พัน 3 รอ. พ.ท.คมศักดิ์ พิมพรัตน์ เป็นผบ.ร.2 พัน.2 รอ. พ.ท.กิตติ ฉ่ำสาตร์ เป็นผบ.ม.1พัน.3 รอ. พ.ท.ศันสนะ เพ็ชร์สุข เป็นผบ.ม.พัน.29 รอ. พ.ท.ณพล ทุมวงศ์ เป็นผบ.พัน.ร.มทบ.11 พ.ท.อภิชัย นิยมเทศ เป็นผบ.ร.19 พัน.1 พ.อ.สมรรถชัย แปงสาย เป็นผบ.กรม.ทพ.36 พ.อ.อรรถพล คงสง เป็นผบ.กรม.ทพ.41 พ.ท.พงษ์เทพ แตงพลับ เป็นผบ.ร.5 พัน.3 พ.อ.เอกพล เลขนอก เป็นผบ.กรม.ทพ.48 พ.อ.ธีร์พัชร์ เอมพันธุ์ ผบ.กรม.ทพ.45 พ.อ.เปรียว ติณสูลานนท์ หลานชายพล.อ.เปรม ติณสูลานนท์ ประธานองคมนตรีและรัฐบุรุษ เป็นรองผบ.กรม.สน.พล.ร.15 พ.อ.กรกฎ เจริญฤทธิ์ ผบ.กรม.ทพ.44  พ.อ.ทรงเดช สุกนุ้ย เป็นผบ.กรม.ทพ.46 พ.อ.วันปิยะ ไชยนคร เป็นผบ.พัน.ร.รร.จปร. เป็นต้น.
