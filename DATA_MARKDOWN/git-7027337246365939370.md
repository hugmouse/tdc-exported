
# کاخ سفید: ترامپ هیچ کار اشتباهی انجام نداده است

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697104/%DA%A9%D8%A7%D8%AE-%D8%B3%D9%81%DB%8C%D8%AF-%D8%AA%D8%B1%D8%A7%D9%85%D9%BE-%D9%87%DB%8C%DA%86-%DA%A9%D8%A7%D8%B1-%D8%A7%D8%B4%D8%AA%D8%A8%D8%A7%D9%87%DB%8C-%D8%A7%D9%86%D8%AC%D8%A7%D9%85-%D9%86%D8%AF%D8%A7%D8%AF%D9%87-%D8%A7%D8%B3%D8%AA)


        این بیانیه از سوی سخنگوی کاخ سفید کمی پس از آن منتشر شد که سفیر منصوب شده آمریکا از سوی ترامپ در اتحادیه اروپا شهادت اصلی خود را تغییر داد و گفت "یادش آمده" درباره مشروط کرده کمک نظامی به اوکراین به تحقیقات درباره پسر جو بایدن، با یکی از دستیاران رئیس جمهوری اوکراین صحبت کرده است.
      
کاخ سفید مدعی شد، متن‌های جدید منتشر شده از شهادت‌های مربوط به تحقیقات استیضاح رئیس جمهوری آمریکا شواهد بسیار کمتری نسبت به آنچه قبلا در این باره وجود داشت، نشان می‌دهد.
به گزارش ایسنا، به نقل از پایگاه خبری هیل، استفانی گریشام، سخنگوی کاخ سفید در بیانیه‌ای اعلام کرد: هر دو متن که امروز منتشر شد، نشان می‌دهد شواهد بسیار کمتری نسبت به گذشته درباره تحقیقات استیضاح ترامپ وجود دارد. هیچ عنوانی از عناوین مغرضانه رسانه‌ای مبتذل وجود ندارد که بر روایت مذکور تاثیر بگذارد و این حقیقت را تغییر دهد که ترامپ کار اشتباهی انجام نداده است.
این بیانیه از سوی سخنگوی کاخ سفید کمی پس از آن منتشر شد که سفیر منصوب شده آمریکا از سوی ترامپ در اتحادیه اروپا شهادت اصلی خود را تغییر داد و گفت "یادش آمده" درباره مشروط کرده کمک نظامی به اوکراین به تحقیقات درباره پسر جو بایدن، با یکی از دستیاران رئیس جمهوری اوکراین صحبت کرده است.
گریشام ادامه داد: گوردون ساندلند مستقیما گفت که از این مساله آگاهی نداشته و هنوز هم نمی‌داند چه زمانی و چرا یا توسط چه کسی این کمک‌ها به تعویق افتاده است. او گفته بود که تصور می‌کند ارتباطی به این کمک‌ها داشته باشد اما نمی‌تواند منبع موثقی را برای این تصور و گمانش معرفی کند.
سخنگوی کاخ سفید به دومین متن شهادت از سوی کرت وولکر، فرستاده ویژه سابق آمریکا در اوکراین نیز اشاره کرد که در آن آمده‌، "اوکراینی‌ها نمی‌دانستند که ما چنین تصمیمی درباره تعویق کمک‌های نظامی داشتیم و این گروکشی محسوب نمی‌شود."
