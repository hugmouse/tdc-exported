
# सीबीएसई 10वीं 12वीं परीक्षा 2019-20: जब फॉर्म किए चेक तो बोर्ड ने पकड़ा ये फर्जीवाडा़ और गलतियां

Published at: **2019-11-05T08:48:01+00:00**

Author: **वरीय संवाददाता ,पटना**

Original: [https://www.livehindustan.com](https://www.livehindustan.com/career/story-cbse-10th-12th-exam-2020-cbse-check-candidates-loc-and-point-out-so-many-cheating-cases-and-mistake-in-10th-12th-examination-form-2832785.html)

CBSE 10th 12th Exam 2020: केंद्रीय माध्यमिक शिक्षा बोर्ड (सीबीएसई) ने 10वीं और 12वीं बोर्ड के सैकड़ों ऐसे परीक्षार्थी को पकड़ा है जो फर्जी तरीके से बोर्ड परीक्षा के लिए फार्म भरने की कोशिश कर रहे हैं। छात्र के एलओसी (लिस्ट ऑफ कैंडिडेट्स) की जांच में यह पकड़ा गया है। एलओसी में विद्यार्थी के नाम, माता-पिता के नाम और जन्मतिथि मे बदलाव हैं। अब बोर्ड ने सभी स्कूल प्रशासन को ऐसे परीक्षार्थियों के एलओसी में सुधार को कहा है। बोर्ड सूत्रों की माने तो कई परीक्षार्थियों का एलओसी फर्जी तरीके से भरा गया है। इसकी जांच अब बोर्ड द्वारा करवाया जायेगा। अभी फिलहाल सुधार करने का मौका स्कूलो को दिया गया है। सुधार के लिए चार से 11 नवंबर तक का समय दिया गया हैं। 
बोर्ड की मानें तो एलओसी में सुधार के लिए दिये मौके से ऐसे परीक्षार्थी को पकड़ा जायेगा जिनका फर्जी तरीके से एलओसी भरा गया है। क्योंकि बोर्ड के पास रजिस्ट्रेशन के रिकार्ड से इसका मिलान किया गया है। ज्ञात हो कि छात्र के रजिस्ट्रेशन और एलओसी में जानकारी एक जैसे होने चाहिए। 
- रजिस्ट्रेशन किसी का एलओसी मे नाम किसी और का बोर्ड सूत्रों की माने तो कई स्कूल इस तरह गड़बड़ी करते हैं। 9वीं और 11वीं मे रजिस्ट्रेशन किसी और विद्यार्थी के नाम से करवा लिया। एलओसी में उसमे बदलाव कर दिया। रिजल्ट जारी होने के बाद फिर एडमिट कार्ड और अंक पत्र में नाम सुधार करवा लिया। इसमें बड़ी संख्या में फर्जी तरीके से फार्म भरने वाले छात्र शामिल होते हैं। 

        
          CBSE Result , Exam Date 2020: 10वीं 12वीं बोर्ड परीक्षा खत्म होने के 20 दिनों के अंदर आयेगा सीबीएसई रिजल्ट
        
      
- सुधार अभी करवायें, बाद में नहीं होगा बोर्ड ने स्पष्ट कर दिया है कि एलओसी फार्म को देख कर स्कूल अभी सुधार कर ले। बाद में बोर्ड द्वारा छात्र के नाम, माता-पिता के नाम, जन्मतिथि आदि में कोई सुधार नहीं किया जायेगा। अगर एनओसी में स्कूल प्रशासन द्वारा सुधार नहीं किया गया तो ऐसे परीक्षा के एडमिट कार्ड में गलत जानकारी चली जायेगी। रिजल्ट के समय ऐसे परीक्षार्थी का रिजल्ट पेडिंग हो सकता है। 
- पढ़ रहे बेसिक गणित फार्म भरा गया स्टैण्डर्ड गणित का 10वीं और 12वीं के एलओसी भरने में विषय कोड की भी गड़बड़ी पकड़ी गयी है। बोर्ड की मानें तो 10वीं बोर्ड में सैकड़ों ऐसे परीक्षार्थी है जिनका रजिस्ट्रेशन बेसिक गणित में है लेकिन फार्म में स्टैंण्डर्ड गणित का कोड भर दिया है। अब ऐसे परीक्षार्थी का एडमिट कार्ड स्टैण्डर्ड गणित का आ जायेगा। उन्हें फिर परीक्षा भी स्टैण्डर्ड गणित मे देनी होगी। इसके अलावा 12वीं बोर्ड के लिए हिन्दी कोर, हिन्द इलेक्टिव, संस्कृत इलेक्टिव आदि को विषय कोड भरने मे भी गड़बड़ी हुई हैं।  
संयम भारद्वाज (परीक्षा नियंत्रक, सीबीएसई) ने कहा- एलओसी भरने में कई गड़बड़ी पकड़ा गया है। इसमे छात्र का नाम तक गलत भरा गया हैं। माता-पिता के नाम के साथ विषय कोड भरने में भी गड़बड़ी हुई है। ऐसे स्कूल की जांच की जायेगी। 
