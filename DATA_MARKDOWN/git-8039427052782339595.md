
# ‘బీమా’లు ఆగపోనున్నాయ్...

Published at: **2019-11-04T15:34:14+00:00**

Author: ****

Original: [Andhrajyothy](https://www.andhrajyothy.com/artical?SID=946219)

ADVT
హైదరాబాద్ : నవంబరు 30 వ తేదీ నుంచి ఎల్ఐసీ(లైఫ్ ఇన్సూరెన్స్ కార్పొరేషన్ ఆఫ్ ఇండియా)కి చెందిన కొన్ని బీమా పాలసీలకు ఫుల్‌స్టాప్ పడనుంది. జీవన్ ఆనంద్, జీవన్ ఉమాంగ్, జీవన్ లక్ష్యతోపాటు జీవన్ లాభ్ లాంటి పథకాలను నిలివేస్తున్నట్లు ఎల్‌ఐసీ ప్రకటించింది. మొత్తంగా పన్నెండు రకాల వ్యక్తిగత బీమా పథకాలు, ఎనిమిది గ్రూప్ ఇన్సూరెన్స్ పాలసీలు, ఏడు రైడర్స్ పథకాలను మూసేస్తున్నట్లు వెల్లడించింది.
 బీమా రెగ్యులేటరీ అథారిటీ సవరించిన కస్టమర్-సెంట్రిక్ పాలసీ మార్గదర్శకాలకు అనుగుణంగా రాబోయే కొద్ది నెలల కాలంలో ఈ ప్రణాళికలను ఎల్‌ఐసీ సవరించనుంది. అంతేకాదు... కొత్త పాలసీలకు... తక్కువ బోనస్ రేట్లు, అధిక ప్రీమియం రేట్లు ఉంటాయని తెలిపింది.
జూలై 8, 2019 న జారీ అయిన కొత్త నాన్ లింక్డ్ , లింక్డ్ ఇన్సూరెన్స్ ప్రోడక్ట్ రెగ్యులేషన్లకు కట్టుబడి ఉండకపోవడంతో బీమా రంగంలో 75-80 జీవిత బీమా పాలసీలు నవంబర్ 30 తర్వాత మొత్తంగా నిలిపివేయనున్నారు.
కాగా ఇప్పటికే ఉన్న పాలసీలను నవంబర్ 30 కంటే ముందే కొనుగోలు చేసుకోవాలని ఎల్‌ఐసి బీమా ఏజెంట్లు వినియోగదారులను కొరుతున్నారు.
 ఇన్సూరెన్స్ రెగ్యులేటరీ అండ్ డెవలప్‌మెంట్ అథారిటీ ఆఫ్ ఇండియా (ఐఆర్‌డీఏ) కు చెందిన ఒక సీనియర్ అధికారి
మాట్లాడుతూ.. ‘మార్కెట్‌లో మాకు ఎలాంటి ఇబ్బందీ కనిపించడం లేదు. బీమా సంస్థలు బాగా నడుస్తున్నాయి. నవంబర్ 30 నాటికి 75-80 ఉత్పత్తులను ఉపసంహరించుకునే అవకాశముంది. వాటిపై ఫిర్యాదులు చేసినా, చేయకపోయినా, గణనీయమైన సంఖ్యలో పాలసీల విక్రయం డిసెంబర్ 1 నుండి కొనసాగుతుంది. బీమా సంస్థలు తమ రిస్క్‌ను తగ్గించుకోవడానికి బ్యాండ్‌విడ్త్‌లోని పాలసీలను తిరిగి రాయవలసి ఉంటుంది. కొన్ని సందర్భాల్లో ప్రీమియం రేట్లు కూడా తగ్గుతాయి’ అని తెలిపారు.
 ఎల్‌ఐసి చైర్మన్ ఎం. ఆర్. కుమార్ మాట్లాడుతూ, "మేము కొన్ని పాలసీలను మూసివేస్తాం. కొత్త నిబంధనల ప్రకారం వాటిని సవరించాం. రాబోయే నెలల్లో వాటిని తిరిగి ప్రారంభిస్తాం’ అని వెల్లడించారు.
పాలసీదారులు తమ పాలసీలను సాధ్యమైనంత వెంటనే సరెండర్ చేయనిపక్షంలో... రూ. 25 వేల నుంచి రూ. 50 వేల మధ్య వార్షిక ప్రీమియంలున్న రెగ్యులర్ పాలసీలకు, రూ. 25 వేల కంటే ఎక్కువ ప్రీమియం ఉన్న సింగిల్ ప్రీమియం పాలసీలకు పెనాల్టీ పెంచుతూ ఐఆర్డీఏఐ నిర్ణయం తీసుకుంది. ఇది పాలసీదారులకు ఒకింత మింగుడుపడని విషయమే.
