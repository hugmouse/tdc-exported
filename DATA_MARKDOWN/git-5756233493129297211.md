
# نتایج نمایندگان ایران در رقابت‌های کشتی فرنگی جهان

Published at: **2019-11-02T06:10:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619312/%D9%86%D8%AA%D8%A7%DB%8C%D8%AC-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%A7%DB%8C%D8%B1%D8%A7%D9%86-%D8%AF%D8%B1-%D8%B1%D9%82%D8%A7%D8%A8%D8%AA%E2%80%8C%D9%87%D8%A7%DB%8C-%DA%A9%D8%B4%D8%AA%DB%8C-%D9%81%D8%B1%D9%86%DA%AF%DB%8C-%D8%AC%D9%87%D8%A7%D9%86)


        میثم دلخانی و علی‌اکبر یوسفی به دیدار فینال اوزان ۶۳ و ۱۳۰ کیلوگرم رقابت‌های کشتی فرنگی زیر ۲۳ سال (امید) قهرمانی جهان در مجارستان راه یافتند.
      

        آفتاب‌‌نیوز :
      
مسابقات مقدماتی پنج وزن نخست رقابت‌های کشتی فرنگی زیر ۲۳ سال جهان (امیدها) امروز در شهر بوداپست مجارستان برگزار شد که در پایان میثم دلخانی و علی‌اکبر یوسفی در اوزان ۶۳ و ۱۳۰ کیلوگرم به دیدار فینال راه یافتند.
نتایج نمایندگان ایران در پنج وزن نخست به شرح زیر است:
در وزن ۵۵ کیلوگرم پویا ناصرپور پس از استراحت در دور نخست در دور دوم با نتیجه ۱۳ بر ۳ مقابل سرداربیک کونوشبایف از قرقیزستان به پیروزی رسید وی در دور بعد و در مرحله یک چهارم نهایی مقابل شوتا اوگاوا دارنده مدال برنز جهان از ژاپن با نتیجه ۸ بر صفر مغلوب شد. ناصرپور در این دیدار از ناحیه مچ پا دچار شکستی شد و به بیمارستان انتقال یافت و بدین ترتیب از ادامه کار در این مسابقات بازماند. حریف ژاپنی راهی فینال شد اما ناصرپور با توجه به مصدومیت شدید نمی تواند در گروه بازنده ها برای رسیدن به مدال برنز مبارزه کند.
در وزن ۶۳ کیلوگرم میثم دلخانی پس از استراحت در دور اول در دور بعد مقابل ماکسیم نهودا از بلاروس با نتیجه ۹ بر ۶ به پیروزی دست یافت. وی در دور بعد و در مرحله یک چهارم نهایی اولکساندر هروشین از اوکراین را با نتیجه ۵ بر یک مغلوب کرد و راهی دیدار نیمه نهایی شد. دلخانی در این دیدار با نتیجه ۴ بر یک از سد مهمت چکر از ترکیه گذشت و راهی دیدار فینال شد. وی در دیدار فینال به مصاف لوانی کاوجارادزه از گرجستان می رود.
در وزن ۷۷ کیلوگرم علی نوروزی در دور نخست مقابل تمرلان شادوکایف از قزاقستان با نتیجه ۹ بر صفر مغلوب شد و با توجه به شکست این کشتی گیر در مرحله نیمه نهایی مقابل حریف روس، نوروزی حذف شد.
در وزن ۸۷ کیلوگرم حمیدرضا بادکان در دور اول با نتیجه ۳ بر ۲ مقابل مارتیناس نمسویسیوس از لیتوانی شکست خورد و با توجه به شکست این کشتی گیر در دور بعد، بادکان از دور رقابت ها کنار رفت.
در وزن ۱۳۰ کیلوگرم علی اکبر یوسفی در دور اول با قرعه استراحت روبرو بود. وی در دور دوم در مصاف با کونستا مایین پایای از فنلاند با نتیجه ۳ بر صفر به برتری دست یافت. یوسفی در دور سوم و در مرحله یک چهارم نهایی با نتیجه ۳ بر ۲ از سد فرانز ریشتر از آلمان گذشت و به مرحله نیمه نهایی راه یافت. وی در این مرحله با نتیجه ۷ بر ۶ از سد عثمان ایلدیریم دارنده مدال نقره زیر ۲۳ سال جهان از کشور ترکیه گذشت و راهی دیدار فینال شد. یوسفی در دیدار فینال با زویادی پاتاریدزه قهرمان سال گذشته این مسابقات مبارزه خواهد کرد.
رقابت های فینال و رده بندی اوزن فوق فردا شب (شنبه) برگزار می شود.
