
# غرور ملت ایران در سال 57 زنده شد/ صدا و سیما رسالت روشنگری خود را احیاء کند

Published at: **2019-11-06T09:58:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545238.html/%D8%BA%D8%B1%D9%88%D8%B1-%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%AF%D8%B1-%D8%B3%D8%A7%D9%84-57-%D8%B2%D9%86%D8%AF%D9%87-%D8%B4%D8%AF--%D8%B5%D8%AF%D8%A7-%D9%88-%D8%B3%DB%8C%D9%85%D8%A7-%D8%B1%D8%B3%D8%A7%D9%84%D8%AA-%D8%B1%D9%88%D8%B4%D9%86%DA%AF%D8%B1%DB%8C-%D8%AE%D9%88%D8%AF-%D8%B1%D8%A7-%D8%A7%D8%AD%DB%8C%D8%A7--%DA%A9%D9%86%D8%AF)

نماینده ولی فقیه در استان اردبیل با بیان اینکه غرور ملت ایران در سال 57 زنده شد به تبیین خطرهای پیش روی انقلاب اسلامی پرداخت و گفت: صدا و سیما در گذشته برنامه های خوبی برای روشنگری مردم داشت که شایسته است این برنامه ها دوباره پیگیری شود.
به گزارش شبکه اطلاع رسانی راه دانا؛ به نقل از  سبلان‌ما، آیت الله سید حسن عاملی نماینده ولی فقیه در استان و امام جمعه اردبیل شب چهارشنبه در یادواره 140 شهید محله خاتم النبیین اردبیل که با محوریت سردار شهید شاپور برزگر و امیران شهید خلبان غفور جدی و ضیاءالدین ذاکر در مسجد این محله برگزار شد  به بیان مفهوم شهید و شهادت بر اثر آیات قرآن کریم و روایات ائمه معصومین پرداخت و گفت: از زمانیکه انبیاء برای هدایت انسان ها مبعوث شدند شهید و شهادت نیز پدیدار شد، چراکه انبیاء و اولیای الهی همواره با دشمنان بسیاری روبه رو بودند و همواره مردانی نیز بودند که در راه حراست از انبیاء الهی جان خود را فدا کردند.
وی در ادامه سخنان خود با بیان اینکه برخی از انسان ها به خاطر کسب منافع بیشتر با عدالت ، راستی و صداقت  دشمنی می کنند، گفت: این افراد غافل از این هستند که خداوند متعال هر زمان اراده کند می تواند بر همه آنها غالب شود.
امام جمعه اردبیل به ویژگی های شهدا اشاره کرد و گفت: خداوند متعال برای  نگهداری از دین، روی شهدا که از بهترین بندگان هستند حساب ویژه ای باز کرده و مقام والایی نیز برای آنها در نظر گرفته است.
وی اوصاف الهی را یادآور شد و گفت: هرکس در دنیا می خواهد به وجه خداوند متعال بنگرد، باید به شهدا نگاه کند چراکه عِطر شهدا در دنیا بی همتا است و این شهدا هستند با نثار خون خود، جامعه را با ارزش های دینی مُعطَر کرده اند.
عاملی در بخش دیگری از سخنان خود به وقایع عاشورا اشاره کرد و گفت: در این واقعه ،کل ایمان در برابر کل کفر صف آرایی کرد که در نهایت با نثار خون بهترین اولیای خدا، این نهضت تا ابد بیانگر حقایق به مردم است.
امام جمعه اردبیل با بیان اینکه اگر خون حضرت سیدالشهداء(ع) نبود امروز هر فکری را به اسم اسلام می نوشتند، گفت: گروه های تروریستی القاعده و داعش بر اساس این تفکر شکل گرفت تا با بدنام کردن اسلام واقعی افرادی چون بن سلمان حاکم شود تا چیزی از اسلامی واقعی باقی نماند.
وی در ادامه سخنان خود حیله و مکرهای معاویه را یادآور شد و گفت: در تفکر معاویه حاکم هرچقدر هم فاسد و گنهکار باشد کسی حق اعتراض ندارد و همه باید دست بسته از وی پیروی کنند ولی امام حسین(ع) و یارانس وفادارش با نثار خون خود بر این تئوری خط بطلان کشیدند
عاملی در ادامه سخنان خود  به کودتای 28 مرداد و نفاق و توطئه دشمنان در آن تاریخ اشاره کرد و گفت: 220 هزار شهید ما در دوران دفاع مقدس را در واقع رژیم آمریکا از ملت ما گرفت.
وی با بیان اینکه زضا شاه و پسرش خاک کشور را خائنانه به دشمنان تقدیم کردند، گفت:این افراد در واقع عزت و کرامت را از ملت ایران گرفتند همانگونه که امروز در عربستان در حال وقوع است و سردمداران این کشور غزتی برای مردم خود باقی نگذاشتند.
امام جمعه  به مقایسه ژاپن و ایران در دوران ستم شاهی ایران اشاره کرد و گفت: زمانی که شاهان ایران کشور را در عقب ماندگی نگه داشته بودند کشور ژاپن به خاطر وقوع یک سونامی نامه می کرد، چراکه می دانست، بر  رئیداد فوق 15 روز از پیشرفت اروپا عقب خواهد ماند.
وی افزود: جدایی بحرین در سال 52 بر اثر بی لیاقتی و بی کفایتی شاه رقم خورد چراکه وی می خواست با اجرای اوامر سفیر انگلیس به رفاه خود برسد.
نماینده ولی فقیه در استان اردبیل در ادامه سخنان خود به تفاوت انتخابات مجلس در زمان شاه و بعد از انقلاب اسلامی پرداخت و گفت: در دوران ستم شاهی انتخابات مجلس در دستان دربار، اشرف و ساواک بود و سه گروه اوضاع و احوال سفارت خانه ها، وزارت خانه ها و وکلا را عهده دار بودند  و هرکسی را که بیشتر منافع برای اها را در بر داشت را به کرسی می نشاندند.
وی از اشرف پهلوی به عنوان ناپاک ترین موجود روی زمین نام برد و گفت: وی در هر کار خلافی دست داشت و بیشترین خیانت ها را در حق ملت ایران انجام داد.

        غرور ملت ایران در سال 57 زنده شد
      
نماینده ولی فقیه در استان اردبیل با بیان اینکه  بعد از سال 57 خون شهدا به داد ایران رسید گفت: انقلاب اسلامی اخرین فرصت ایران برای دستیابی به جایگاه واقعی ایران در چینش ملت ها است.
وی با بیان اینکه سپاه غرور ملت ایران را امروز در جهان احیاء کرده است، گفت: اقتدار و هیبت امروز ما در جهان، مدیون از خود گذشتگی های برادران سپاه و ارتش است، بطوریکه ملت ما امروز  نان و آب را در اوج شدیدترین فشارها و تحریم ها  با غرور بدست می آورد.
استاد حوزه و دانشگاه از محافل شهدا به عنوان محافل تزریق روح حماسی به جوانان این آب و خاک  نام برد و گفت: تنها در سایه تربیت روح حماسی است که تحریم های دشمنان بی اثر می شود.
عاملی در پایان سخنان خود به تهدیدات پیش روی نظام اسلامی اشاره کرد و گفت: امروز درحالی ترکش های دشمن رو به اتمام است که آنها چاره ای جر تحریم آنچه که در گذشته تحریم کرده بودند ندارند.
وی از فشار اقتصادی، جنگ روانی، ایجاد تفرقه بین شیعه و سنی، ترویج شیعه انگلیسی بین جوانان، دامن زدن به جریانات قومی به عنوان تهدیدات پیش روی ایران اسلامی نام برد و گفت: هرچند ملت ایران امروز آگاه تر از زمان های دیگر است، در زمینه مقابل با استکبار، دستگاه های دولتی و نهاد هایی همچون صدا سیما وظیفه سنگینی در روشنگری بیش از بیش مردم بر عهده دارند.
وی با بیان اینکه ملت ایران امروز آبدیده تر از هر زمان دیگری است، گفت: تحریم آنچه که قبلا تحریم شده بود در واقع انتقام دشمنان از بصیرت و تلاش مردم ایران جهت استقلال خود است.
انتهای پیام/ج
 
