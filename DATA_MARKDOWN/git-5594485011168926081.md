
# Нинова направи голямо признание за кандидатурата на Манолова и БСП

Published at: **2019-11-01T17:55:00+00:00**

Author: ****

Original: [Blitz.bg](https://blitz.bg/obshtestvo/ninova-napravi-golyamo-priznanie-za-kandidaturata-na-manolova-i-bsp_news706752.html)

https://blitz.bg/obshtestvo/ninova-napravi-golyamo-priznanie-za-kandidaturata-na-manolova-i-bsp_news706752.html Blitz.bg
За нас, БСП има ръст от 150 хил. гласа спрямо изборите от 2015 г. за кметове и общински съветници. Четвърти поред избори с увеличение на подкрепата за БСП. Това заяви лидерът на БСП Корнелия Нинова в ефира на bTV."Президентските избори с Радев - спечелени, европейските също. Ние сме единствената партия с увеличение на евродепутатите. Мисля, че няма друга. Отиваме на балотажи. 72 общо, на първи тур имаме спечелени 35 общини и запазваме досегашните си червени кметове в общини, където имахме. Продължаваме с енергия и вяра за балотажите", добави тя.Помолена да коментира думите на Борисов, че ГЕРБ са победители, Нинова каза: "Всеки да излиза и да казва, че е победител на местни избори... Затова проследих нещата в тенденция при нас и казвам: на четири броя избори повишаваме резултата"."При ГЕРБ тенденцията е обратна на последните избори. Вижда се, че те имат намаляване на доверието. Те имат намаление със 100 000 гласа, ние имаме увеличение. Разбира се, всеки си го тълкува така, както иска. Когато една партия намалява, а другата леко полеко надвишава гласовете, това показва различното отношение към партиите през годините", каза още тя."Дали хората, недоволни от управлението, които виждат друг път и начин, ще се обединят... Това е големият призив и предизвикателство към нас и призив към хората. Философията на ГЕРБ е "разделяй и владей", нека нашата е "обединение". Обединявайте се. Обединение и промяна", добави Нинова."Гласувалите за Манолова, ако направите разрез, се вижда, че са гласували хората на БСП. Тоест и БСП има значителен успех към това. Ние не за първи път постъпваме така. От години се стараем да разширим и привлечем различни хора. Успяхме с Румен Радев. В момента в много от градовете сме издигнали такива местни авторитети, които подкрепят програмата ни", заяви още тя."Борисов тази сутрин произведе странна мисъл как Галеви купуват гласове, за да помогнат на Манолова. Тук политиката мълчи. Тук смятам, че трябва да се произнесе психоанализата. Дали логиката е хитра? Логиката мълчи, психоанализата говори", посочи лидерът на БСП."Ако това така е ставало в София, питам Борисов как така стана в Силистра – 133 гласа за ГЕРБ, 5 за БСП в ромските махали? В Поибрене - 353 за ГЕРБ, 28 за БСП. Във Велинград, Твърдица, Лом... Политически извод: ромите масово в цялата страна много обичат Борисов и ГЕРБ. Питаме защо?", уточни Нинова."Оттам нататък изблиците му на сложни мисли с мъртва логика, са си негова работа. Може в София този вот да не е надделял, но в Поибрене сигурно е надделял. Важно е, че купеният вот изкривява реалния резултат. Важно е унижението. Като питат българина защо е взел 20 лева, той да каже: „Защото съм гладен и няма какво да ям”, добави тя. 
