
# Gravidanza a sorpresa per due suore a Messina e a Ragusa

Published at: **2019-11-01T15:46:00+00:00**

Author: ****

Original: [Repubblica.it](https://palermo.repubblica.it/cronaca/2019/11/01/news/messina_suora_in_ospedale_per_un_dolore_all_addome_scopre_di_essere_incinta-240030860/)

In due paesi siciliani, nel Messinese e nel Ragusano, non si parla d'altro in questi giorni. Due suore di origine africana, molto conosciute per il loro impegno, sono incinte.A Militello Rosmarino, la religiosa era andata in ospedale perché accusava forti dolori addominali, i medici hanno fatto un'ecografia e hanno scoperto la gravidanza. Lei ha 34 anni, adesso si trova a Palermo, trasferita in un altro istituto. Ambienti ecclesiastici fanno sapere che la donna, dopo avere partorito, potrà scegliere di abbandonare l'Ordine e fare la mamma a tempo pieno.L'altro caso a Ispica, riguarda una suora del Madagascar, che era madre superiore di un istituto che si occupava dell'assistenza agli anziani: è già tornata nel suo paese d'origine. Il sindaco di Sant'Agata di Militello Rosmarino, Salvatore Riotta, parla di "rammarico per quanto avvenuto". E aggiunge: "Sono cose che dispiacciono, la nostra comunità di 1.200 abitanti è sconcertata. La situazione è stata gestita male e non in modo riservato come si doveva".Il primo cittadino, che dice di conoscere bene la suora, racconta che "meno di un anno fa la suora aveva preso i voti, si è sempre fatta volere bene da tutti", Riotta tiene a precisare come "il collegio Bambin Gesù sia un istituto molto serio. Nel tempo - conclude il sindaco - è sempre stata la realtà più positiva del paese e anche per la gente che viene da altri centri. Nel collegio si occupano anche di famiglie indigenti e di bambini in grande difficoltà. Anche per questo siamo delusi per l'accaduto e per come sia stata gestita la notizia, ma il buon nome dell'Istituto non va discusso".
