
# تسخیر لانه جاسوسی هیمنه آمریکا را در هم شکست/ مرگ بر آمریکا به معنای مرگ بر ملت آمریکا نیست

Published at: **2019-11-01T14:05:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543658.html/%D8%AA%D8%B3%D8%AE%DB%8C%D8%B1-%D9%84%D8%A7%D9%86%D9%87-%D8%AC%D8%A7%D8%B3%D9%88%D8%B3%DB%8C-%D9%87%DB%8C%D9%85%D9%86%D9%87-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%AF%D8%B1-%D9%87%D9%85-%D8%B4%DA%A9%D8%B3%D8%AA--%D9%85%D8%B1%DA%AF-%D8%A8%D8%B1-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D9%85%D8%B9%D9%86%D8%A7%DB%8C-%D9%85%D8%B1%DA%AF-%D8%A8%D8%B1-%D9%85%D9%84%D8%AA-%D8%A2%D9%85%D8%B1%DB%8C%DA%A9%D8%A7-%D9%86%DB%8C%D8%B3%D8%AA)

کارشناس مسائل سیاسی با اشاره به اینکه تسخیرلانه جاسوسی هیمنه آمریکا را در هم شکست گفت: مرگ بر آمریکا که هرگز به معنای مرگ بر ملت آمریکا نبوده و به معنای مرگ بر اقدامات خصمانه ، امپریالیسم ، سلطه خواهی ، سلطه‌طلبی و تمامیت‌خواهی آمریکا بوده است که توانست ملت‌ها را بیدار کند.
به گزارش شبکه اطلاع رسانی راه دانا؛ سید رضا صدرالحسینی در گفتگو با خبرنگار قم فردا، اظهار کرد: همه آن‌هایی که در گذشته اعلام می کردند که با آمریکایی ها مذاکره کنیم امروز به این نتیجه رسیدند که آمریکا قابل مذاکره نیست، فکر نمی کنم اکنون مسئولی وجود داشته باشد که هنوز اعتقاد به مذاکره با آمریکا داشته باشد ماهیت آمریکا برای کل ایران شناخته شده است.استاد دانشگاه بیان کرد: امروز حتی خوش‌باورترین افراد در دنیا و ساده انگارترین سیاستمداران دنیا می دانند که آمریکا قابل اعتماد و گفتگو نیست امروز در سطح جهان  گفتگو با تعامل و دادوستد مطرح است، بدعهدی آمریکا نه فقط در مقابل ملت ایران بلکه در مقابل ملت ها و کشورهای متعدد نمایان شده است.آمریکا امروز در موقعیت ضعیفی قرار داردکارشناس مسائل سیاسی افزود: با گذشت 4 دهه از تسخیر لانه جاسوسی ماهیت اقدامات بسیار مخرب آمریکا برای بخش قابل توجهی از مردم دنیا به خوبی روشن شده است امروز آمریکایی که چهل سال پیش امام خمینی(ره) به عنوان مبدع انقلاب اسلامی آن را به مردم شناساندند و بخشی از جنایات آمریکا برای ملت ایران بازگو کردند امروز در شرایط بسیار ضعیفی قرار گرفته است.صدرالحسینی با اشاره به اینکه آمریکا مانند همان چهل سال پیش همچنان دشمن ملت ایران است تصریح کرد: امروز به دلیل آگاهی و بصیرتی که توده های مردم مخصوصاً در غرب آسیا و آمریکای لاتین در خصوص دولتمردان آمریکا پیدا کردند آمریکا دیگر آن هیمنه گذشته را ندارد البته نباید فراموش کرد که هیمنه آمریکا را در چهل سال گذشته جمهوری اسلامی ایران با انقلاب و حرکت دانشجویان پیرو خط امام با تسخیر لانه جاسوسی در هم شکست.تسخیر لانه جاسوسی ملت ها را بیدار کردوی افزود: شاید قبل از این اقدام شجاعانه که توسط دانشجویان پیرو خط امام انجام شد هیچ کس در دنیا تصور نمی کرد که می توان با آمریکای جنایتکار به این شکل برخورد کرد چرا که آمریکا با توان نظامی و اقتصادی و با نفوذ اطلاعاتی که در اکثریت نقاط دنیا ایجاد کرده بود وحشتی را در دل ملت های دنیا انداخته بود که آن‌ها تصور می کردند به هیچ عنوان امکان شکست آمریکا و امکان اینکه بتوانند با آن‌ها مقابله کنند و حقوق خودشان را از آمریکای جنایتکار دریافت کنند را ندارند.استاد دانشگاه تصریح کرد: شجاعتی که حضرت امام خمینی(ره) و ملت ایران نشان دادند  ملت های دیگر را بیدار کرد ملت ایران دشمن واقعی و اساسی خود را شناخت و با شعار مرگ بر آمریکا که هرگز به معنای مرگ بر ملت آمریکا نبوده و به معنای مرگ بر اقدامات خصمانه ، امپریالیسم ، سلطه خواهی ، سلطه طلبی و تمامیت خواهی آمریکا بوده است توانستند بسیاری از ملت های دنیا را بیدار کنند.کنار ناوهای آمریکا شعار مرگ بر آمریکا سر داده می شودصدرالحسینی تأکید کرد:  چهل سال از واقعه مهم تسخیر لانه جاسوسی می گذرد باید بدانیم که بعد از آن ملت های زیادی در سراسر دنیا به فطرت کینه جویانه و خشن روسا و مسئولین و ساکنان کاخ سفید پی بردند اکنون در شرایطی به سر می بریم که آمریکا به اجبار بخشی از نیروهای خود را از مناطق مختلف غرب آسیا خارج می کنند زیرا به قدرت ملت ها پی بردند، قبل از تسخیر لانه جاسوسی با حرکت کوچک ناوگان‌های هواپیمابر آمریکا در کشورهای مختلف و کشورهای هدف آمریکا کودتا انجام می شد اما امروز ناوگان های آمریکا در اطراف کشورها هستند و مردم ندای مرگ بر آمریکا سر می دهند.کارشناس مسائل سیاسی ادامه داد: آمریکا امروز شیوه خودش را تغییر داده است در گذشته شیوه های نظامی را بیشتر به کار می برد اما امروز به عملیات روانی روی آورده و بیش از گذشته مجبور است از اهرم تحریم علیه ملت ها استفاده کند در مقابل ملت ها هم دور زدن و بی اعتنایی به این تحریم ها را فرا گرفتند.استاد دانشگاه گفت: آمریکا به گفته بسیاری اندیشمندان، تحلیل گران و صاحبان قلم در خود آمریکا قدرت و توانمندی گذشته خودش را ندارد امام خمینی(ره) فرموده بودند که آمریکا مانند ببر توخالی است که با غرش های خود ملت ها را می ترساند اما این ملت ها با آگاهی و بصیرتی که پیدا کردند با آمریکا مقابله می کنند و در بسیاری از مواقع آمریکا را شکست می دهند.وی تأکید کرد: یکی از نمونه های بارز آن ملت جمهوری اسلامی ایران است که توانست هیمنه نیروی نظامی آمریکا و تحریم های همه جانبه آمریکا را به سخره بگیرد و امروز ملت ایران با وجود مقابله با آمریکا توانست قدرتمند و توانمند شود.صدرالحسینی خاطرنشان کرد: آمریکا به عنوان بدعهدترین ساختار سیاسی دنیا شناخته می شود و امروز به‌عنوان منفورترین دولت و سیاست گذار در دنیا نام‌گذاری شده است که خودشان هم این مسئله را می دانند و به همین دلیل بسیاری از ملت های دنیا به ملت ایران تأسی کردند و این شجاعت را پیدا کردند که در مقابل خواسته های آمریکا استقامت کنند.انتهای پیام/
