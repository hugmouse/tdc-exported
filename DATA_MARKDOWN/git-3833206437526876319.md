
# Брокери: Имотите в Пловдив са много по-евтини от София, Варна и Бургас

Published at: **2019-11-07T13:34:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Brokeri-Imotite-v-Plovdiv-sa-mnogo-po-evtini-ot-Sofiya-Varna-i-Burgas-911966)

Цените на имотите в жилищния сектор в Пловдив са значително по-ниски от тези в София, Варна и Бургас, стана ясно по време на традиционната бизнес закуска, предаде репортер на Plovdiv24.bg. Най-непривлекален е кв. "Изгрев" и там са най-евтините жилища. Най-високи цени държат жилищните имоти в района на Медицинския университет и на Гранд хотел Пловдив в "Кършияка". 
Брокерите очакват засиления интерес от страна на инвеститорите заради доброто съотношение между цена на жилищата и наемна цена, на която ги отдават. 
Високото предлагане в Пловдив създава конкуренция между фирмите и затова цените се запазват ниски - средно 770 евро/кв-м, което е с 30% по-ниска цена в сравнение с идентичен имот в София и с 12 на сто по-евтино във Варна. Експертите обаче отчитат много високи, дори непостижими цени на вторичния имотен пазар под тепетата. 
За миналата година е регистриран 10% ръст на търсенето на финансиране, отбеляза банкерът Николай Лазаров. Подходящата таргет група е средната класа, между 30 и 40 години, която има може да покрие до 20% самоучастие. "Изчезващите" лихви по заемите са благоприятни за поемане на ипотечни кредити, смята той.
