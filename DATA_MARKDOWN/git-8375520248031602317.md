
# Гончарук анонсував зменшення кількості держслужбовців на 10%

Published at: **2019-11-04T21:47:43+00:00**

Author: ****

Original: [ГЛАВКОМ](https://glavcom.ua/news/goncharuk-anonsuvav-zmenshennya-kilkosti-derzhsluzhbovciv-na-10-637664.html)

Побажання президента України Володимира Зеленського зменшити витрати на фінансування державних чиновників на 10% закладено в проекті державного бюджету на наступний рік.
Про це заявив прем'єр-міністр України Олексій Гончарук в ефірі «Свобода слова» на ICTV.
За словами глави уряду, всі необхідні кроки для цього вже прораховані.
«Ми передбачаємо, що в наступному році ми зменшимо на 10%, а то й більше відсотків кількість державних службовців; кількість функцій зменшаться ще на більший відсоток. Але головну економію ми передбачаємо за рахунок IT-інструментів, тобто сучасних баз данних, які дозволять нам економити час і мати більш точні дані», - заявив Гончарук.
Він зазначив, що у наступному році має з'явитися єдина централізована база даних.
«Ми будемо бачити, які соціальні категорії корелюють між собою і яким чином, щоб планувати державну політику, робити притомні нормальні розрахунки», - зазначив прем'єр-міністр України.
