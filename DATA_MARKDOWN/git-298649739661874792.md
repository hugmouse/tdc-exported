
# Prysmian realizza ad Adelaide rete ad alta velocità con Tpg Telecom

Published at: **2019-11-06T12:41:48+00:00**

Author: ****

Original: [Askanews](http://www.askanews.it/economia-estera/2019/11/06/prysmian-realizza-ad-adelaide-rete-ad-alta-velocit%c3%a0-con-tpg-telecom-pn_20191106_00146/)

Roma, 6 nov. (askanews) – Prysmian Group, leader mondiale nel settore dei sistemi in cavo per l’energia e le telecomunicazioni, ha collaborato con TPG Telecom nella realizzazione del progetto “Ten Gigabit Adelaide” in Australia, una rivoluzionaria rete dati in fibra ottica ad alta velocità appositamente progettata per i grandi utilizzatori di dati in Adelaide.
Prysmian ha fornito a TPG Telecom una soluzione che include i cavi Flextube e mini loose tube MINISM@RT. Questi cavi di nuova generazione presentano dimensioni del diametro notevolmente ridotte rispetto ai cavi loose tube standard, e utilizzano la fibra insensibile alla piegatura di Prysmian BendBrightXS. Questa combinazione consente ai proprietari di rete di ridurre il loro Costo Totale di Proprietà e di testare in futuro la rete per nuovi aggiornamenti. Prysmian ha inoltre fornito la propria gamma di giunti LMJ di grandi dimensioni, e corsi di formazione per l’installazione ad Adelaide, offrendo così una soluzione completa Prysmian.
10 Gigabit Adelaide è un programma per connettere la città con una rete di cavi in fibra ottica, dando la possibilità ad ogni azienda di accedere ad una connettività a 10 GB al secondo. Ma non solo. Il programma offre l’opportunità ad Adelaide di diventare una fra le città più intelligenti del mondo. La rete digitale ad alta capacità che attraverserà il centro della città permetterà ad Adelaide di gestire uno dei sistemi di trasporto più intelligenti del Paese. Nella prima fase sarà possibile collegare semafori, sensori, telecamere e lampioni a LED. Nella seconda fase, la città sta già pianificando il trasporto connesso e autonomo, utilizzando la fibra ottica per il trasferimento dati ad alta capacità tra i veicoli e un hub centrale di gestione del traffico.
“10 Gigabit Adelaide è stato un progetto molto importante per TPG in quanto abbiamo collaborato con la città di Adelaide per darle la possibilità di essere la prima città in Australia con una connessione a 10 giga”, ha dichiarato Reggie Naik, GM Fibre Operations di TPG Telecom. “Il supporto, la collaborazione e la nuova tecnologia di Prysmian sono stati fattori fondamentali nella realizzazione di questo importante progetto”.
“Siamo fieri di aver affiancato TPG Telecom in questo progetto significativo” dichiara Philippe Vanhille, Executive Vice President Telecom BU di Prysmian Group, “Abbiamo lavorato a stretto contatto con loro per capire quale fosse la soluzione migliore, il che ha significato anche utilizzare una versione personalizzata di alcuni dei nostri prodotti e svolgere un’intensa formazione ad Adelaide con TPG e i suoi installatori. Questo progetto è un ottimo esempio di cosa “partnership” significhi per noi: fare leva sul nostro portafoglio prodotti e sulla nostra presenza globale per sviluppare con i nostri clienti nuove soluzioni e creare infrastrutture mondiali di livello eccellente”.
Ten Gigabit Adelaide andrà particolarmente a beneficio di industrie ad alta intensità di dati come i settori creativo, biomedico, finanziario, della difesa, della produzione avanzata, della gestione delle informazioni e della sicurezza informatica. Questi sono i settori in cui stiamo assistendo a una crescita significativa dell’occupazione, che in futuro darà lavoro a migliaia di australiani.
