
# ইন্দোনেশিয়া যাচ্ছেন প্রধান বিচারপতি

Published at: **2019-11-02T17:33:00+00:00**

Author: ****

Original: [Daily Janakantha](http://www.dailyjanakantha.com/details/article/458156/%E0%A6%87%E0%A6%A8%E0%A7%8D%E0%A6%A6%E0%A7%8B%E0%A6%A8%E0%A7%87%E0%A6%B6%E0%A6%BF%E0%A7%9F%E0%A6%BE-%E0%A6%AF%E0%A6%BE%E0%A6%9A%E0%A7%8D%E0%A6%9B%E0%A7%87%E0%A6%A8-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8-%E0%A6%AC%E0%A6%BF%E0%A6%9A%E0%A6%BE%E0%A6%B0%E0%A6%AA%E0%A6%A4%E0%A6%BF)

অনলাইন রিপোর্টার ॥ ইন্দোনেশিয়ার প্রধান বিচারপতির আমন্ত্রণে একটি সিম্পোজিয়মে যোগ দিতে সে দেশে যাচ্ছেন প্রধান বিচারপতি সৈয়দ মাহমুদ হোসেন। ৪ থেকে ৬ নবেম্বর ইন্দোনেশিয়ার বালিতে ‘৩য় ইন্দোনেশিয়ান সাংবিধানিক কোর্ট আন্তর্জাতিক সিম্পোজিয়ামে’ যোগ দেওয়ার উদ্দেশে শনিবার (০২ নবেম্বর) রাতে ঢাকা ত্যাগ করবেন তিনি।
এ বিষয়ে আপিল বিভাগের এক প্রশাসনিক আদেশে বলা হয়, এ সফরে প্রধান বিচারপতির সহধর্মিণী সামিনা খালেক এবং হাইকোর্ট বিভাগের স্পেশাল অফিসার মোহাম্মদ সাইফুর রহমান প্রধান বিচারপতির সফরসঙ্গী হবেন।‘৬ নবেম্বর অথবা নিকটবর্তী তারিখে প্রধান বিচারপতি দেশে ফিরবেন’ বলে প্রশাসনিক ওই আদেশে বলা হয়েছে।
