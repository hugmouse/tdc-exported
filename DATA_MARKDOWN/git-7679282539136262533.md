
# अगले CJI बनने वाले जस्टिस बोबडे को पसंद है बुलेट की सवारी, जानें उन्होंने क्या कहा

Published at: **2019-11-01T00:14:30+00:00**

Author: **आईएएनएस,नई दिल्ली**

Original: [https://www.livehindustan.com](https://www.livehindustan.com/national/story-cji-designate-justice-bobde-is-a-motorcycle-enthusiast-2826405.html)

अगले महीने की 18 तारीख को प्रधान न्यायाधीश के रूप में शपथ लेने वाले जस्टिस शरद अरविंद बोबडे ने कहा कि उन्हें मोटरसाइकिल की सवारी पसंद है। उन्होंने कहा कि वह रॉयल एनफील्ड द्वारा निर्मित बुलेट की सवारी पसंद करते हैं।  राष्ट्रपति रामनाथ कोविंद ने हाल ही में बोबडे के भारत अगले प्रधान न्यायाधीश बनने पर अपनी मुहर लगा दी है। बोबडे वर्तमान न्यायाधीश रंजन गोगोई का स्थान लेंगे। 
जस्टिस बोबडे ने आईएएनएस से बातचीत में बाइक के प्रति अपने प्यार को जाहिर किया। उनसे जब उनकी पसंद के ब्रांड के बारे में पूछा गया उन्होंने कहा, “मैं बाइक की सवारी और बुलेट चलाना पसंद करता हूं।” 
इस साल की शुरुआत में एक टेस्ट राइड के दौरान बोबडे दुर्घटना के शिकार हो गए। बताया जाता है कि वह हलेर् डेविडसन की आधुनिक बाइक थी। वह बाइक से गिर गए थे और उनका टखना फ्रैक्चर हो गया था। इसके बाद वह कोर्ट ड्यूटी के साथ ही कालेजियम की बैठक में भी कुछ समय तक शामिल नहीं हो सके। 
बोबडे ने पत्रकार के समय कुछ समय बिताया और कहा कि दुर्घटना से कोई गंभीर हेल्थ इश्यू नहीं हुआ।  जब उनसे फिल्म 'मोटरसाइकिल डायरीज' के बारे में पूछा गया तो बोबडे ने इसमें रुचि ली और कहा, “फिल्म चे ग्वेवारा के बारे में है न।” 
'मोटरसाइकिल डायरीज' 2004 में आई बायोपिक फिल्म है जो अनेर्स्टो ग्वेवारा पर केंद्रित है जिन्हें चे ग्वेवारा के नाम से भी जाना जाता है। 
