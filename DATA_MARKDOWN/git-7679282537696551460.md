
# युवती ने ब्वॉयफ्रेंड को दिखाया अपनी छोटी बहन का नग्न वीडियो, जानें आगे क्या हुआ

Published at: **2019-11-01T11:52:22+00:00**

Author: **एजेंसी,मुंबई**

Original: [https://www.livehindustan.com](https://www.livehindustan.com/crime/story-girl-shows-naked-video-of-her-younger-sister-to-the-boyfriend-know-what-happened-next-2826931.html)

महाराष्ट्र में अग्रीपाड़ा पुलिस ने 25 वर्षीय महिला को अपनी बहन का आपत्तिजनक वीडियो बनाने और उसे अपने विवाहित प्रेमी के साथ साझा करने के आरोप में गिरफ्तार किया है। एक अधिकारी ने शुक्रवार को बताया कि यह मामला बृहस्पतिवार को सामने आया जब भायकला निवासी 20 वर्षीय लड़की ने पुलिस में अपनी बहन तथा उसके प्रेमी के खिलाफ शिकायत दर्ज करायी।
उन्होंने बताया कि आरोपी महिला ने अपने विवाहित प्रेमी को कथित तौर पर वीडियोकॉल की और अपनी बहन को नहाते हुए दिखाया। व्यक्ति ने कॉल के दौरान स्क्रीनशॉट्स ले लिए और उन्हें मोबाइल पर सेव कर लिया। उसने बाद में पीड़ित के रिश्तेदारों के साथ इन फोटो को साझा किया।
उन्होंने बताया कि व्यक्ति ने अपनी प्रेमिका से शादी करने के बदले में उससे अपनी बहन की कथित तौर पर नग्न तस्वीरें लेने को कहा था। उन्होंने बताया कि प्रेमी ने बदला लेने के लिए ऐसा किया क्योंकि पीड़िता ने नवरात्रि समारोहों के दौरान अपनी बहन के प्रेमी को कथित तौर पर बेइज्जत किया था।
अधिकारी ने बताया कि आरोपी और उसके प्रेमी के खिलाफ भारतीय दंड संहिता की धारा 354(सी), धारा 34 और सूचना प्रौद्योगिकी कानून की संबंधित धाराओं के तहत मामला दर्ज किया गया है।  उन्होंने बताया कि आरोपी महिला को शुक्रवार को जमानत पर रिहा कर दिया गया और उसके फरार प्रेमी की तलाश जारी है।
