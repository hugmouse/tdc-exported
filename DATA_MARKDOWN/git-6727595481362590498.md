
# 'കോഴ വാങ്ങി യു.ഡി.എഫിനെ ചതിക്കുകയായിരുന്നു'; തൃക്കാക്കാര നഗരസഭ എല്‍.ഡി.എഫിന്

Published at: **2019-11-06T15:47:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/ldf-won-in-thrithathala-election7863483.html)

കൊച്ചി: തൃക്കാക്കര നഗരസഭാ ഭരണം എല്‍.ഡി.എഫിന്. സി.പി.ഐ.എമ്മിന്റെ ഉഷാ പ്രവീണാണ് അധ്യക്ഷയായി തെരഞ്ഞെടുക്കപ്പെട്ടത്. കോണ്‍ഗ്രസിന്റെ ഒരു വോട്ട് അസാധുവായതിനെ തുടര്‍ന്നാണ് യു.ഡി.എഫിന് ഭരണം നഷ്ടപ്പെട്ടത്. എല്‍.ഡി.എഫിന് 21 വോട്ടും യു.ഡി.എഫിന് 20 വോട്ടുമാണ് ലഭിച്ചത്. ഇരു മുന്നണിക്കും സഭയില്‍ തുല്യഅംഗങ്ങളാണ്.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
കോണ്‍ഗ്രസിന്റെ കെ.ഇ മജീദിന്റെ വോട്ടാണ് അസാധുവായത്. എന്നാല്‍ അരക്കോടി രൂപ കോഴ വാങ്ങി മജീദ് ചതിക്കുകയായിരുന്നുവെന്നാണ് യു.ഡി.എഫിന്റെ ആരോപണം.
ഉഷാ പ്രവീണിനെതിരെ യു.ഡി.എഫിന്റെ അജിതാ തങ്കപ്പനാണ് മത്സരിച്ചത്.
നാല്‍പ്പത്തി മൂന്നംഗ കൗണ്‍സിലില്‍ മുന്‍ അധ്യക്ഷയായിരുന്ന ഷീലാ ചാരുവിനെ അയോഗ്യയാക്കിയിരുന്നു. കോണ്‍ഗ്രസില്‍ നിന്നും കൂറുമാറി നഗരസഭാ അധ്യക്ഷയായതിനെതുടര്‍ന്നാണ് ഇവരെ ഹൈക്കോടതി അയോഗ്യയാക്കിയത്. ഈ സാഹചര്യത്തിലാണ് തെരഞ്ഞെടുപ്പ് നടത്തിയത്.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
