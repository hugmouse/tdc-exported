
# Заловиха нашенец с 13 тона тютюн на хърватската граница

Published at: **2019-11-05T10:02:00+00:00**

Author: ****

Original: [Plovdiv24.bg](https://www.plovdiv24.bg/novini/mejdunarodni/Zaloviha-nashenec-s-13-tona-tyutyun-na-hurvatskata-granica-911264)

Хърватската гранична полиция залови на ГКПП "Терезино поле" на границата с Унгария български гражданин, който извършвал контрабанда на около 13 тона тютюн в камион с българска регистрация.
Голямото количество тютюн е било заловено на 30 октомври около 14,50 часа на излизане от Хърватия при рутинна проверка на тир-а, управляван от 50-годишния българин.
При извършената проверка е установено, че българин превозва в кашони пресован тютюн с брутно тегло около 14 580 кг, а нетно тегло 12 960 кг, внос от Испания.
Тирът и тютюнът са иззети от нарушителя поради нарушаване на хърватския закон за акцизите. Заради незаконна търговия с тютюн българинът ще трябва да плати глоба от 150 000 куни /над 20 100 евро/, както и акциз в размер на 7 776 000 куни /близо 1 047 000 евро/, пише Index.hr.
