
# ABD’den İran’ın inşaat sektörüne yaptırım kararı

Published at: **2019-11-02T14:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1973166/abd%E2%80%99den-iran%E2%80%99%C4%B1n-in%C5%9Faat-sekt%C3%B6r%C3%BCne-yapt%C4%B1r%C4%B1m-karar%C4%B1)

ABD Dışişleri Bakanı Mike Pompeo tarafından yapılan yazılı açıklamada, İran’a yönelik yaptırımların sıkılaştırılarak, Devrim Muhafızları ile bağlantılı inşaat sektörünün yaptırım kapsamına alındığı belirtildi.ABD Dışişleri Bakanlığı Sözcüsü Morgan Ortagus, Bakan Pompeo’nun Maliye Bakanlığı ile koordine içerisinde İran'ın nükleer ve balistik füze programında kullanılan 4 materyalin ticaretinin yaptırım kapsamına dâhil edildiğini belirtti. Ortagus, İran Devrim Muhafızlarının elinde veya etkisinde olduğunu ifade ettiği inşaat sektörünün hedef alındığını kaydetti.Ortagus, yaptırımlar sayesinde İran’ın, nükleer program için gerekli stratejik materyallere ulaşımının engellenmesini hedeflediklerini belirtti.Reuters’in haberine göre, İran Dışişleri Bakanı Muhammed Cevad Zarif, önceki gün Twitter hesabından paylaştığı mesajda, ABD’nin İran’a yönelik yaptırım politikalarının ‘Washington’un başarısız politikasını gösterdiğini’ belirterek, ABD’ye 2015 yılında Tahran ile büyük güçler arasında imzalanan nükleer anlaşmaya geri dönme çağrısında bulundu.Zarif, paylaştığı mesajda, “ABD, kendisini daha derine gömmek yerine işe yaramayan politikalarından vazgeçerek 2015 yılı nükleer anlaşmasına geri dönmelidir” ifadelerini kullandı.ABD, geçtiğimiz yıl nükleer anlaşmadan tek taraflı olarak çekilmesinin ardından Tahran’a dönük yaptırımları yeniden yürürlüğe koymuştu.Zarif, Twitter mesajında yeni yaptırımlara da değinerek, “ABD’nin İran inşaat sektörünü hedef alması o ülkenin azami baskı politikasının yenilgisinin göstergesidir. ABD her erkeği, kadını ve çocuğu yaptırımlara maruz bırakabilir ancak İranlılar asla zorbalığa boyun eğmeyecektir” dedi.ABD ve 6 Körfez ülkesi, geçtiğimiz günlerde İran’ın Hizbullah dahil silahlı gruplara desteğiyle ilgili 25 şirket, banka ve kişiye yaptırımlar getirdi.ABD Maliye Bakanı Steven Mnuchin, Suudi Arabistan, İsrail, Birleşik Arap Emirlikleri (BAE), Hindistan ve Katar’ın yer aldığı bölge turuna çıkmıştı. Munchin’e seyahati sırasında ABD Başkanı Donald Trump'ın damadı ve Başdanışmanı Jared Kushner, Uluslararası İlişkiler MüsteşarI Brett Brent Macintosh ve Maliye Bakanlığı Terörün Finansmanından Sorumlu Bakan Yardımcısı Marshall Blingslea eşlik etti.Reuters, Hint bir yetkiliye dayandırarak verdiği haberinde, ABD Maliye Bakanı Steven Mnuchin’in Hindistan’ın başkenti Yeni Delhi’de Hint mevkidaşı Nirmala Sitharaman’ın yanı sıra üst düzey Hint yetkililerle görüşmeler yaptığını aktardı. Görüşmelerin gündeminde İran’ın nükleer programına karşı destek talebi olduğu belirtildi.Reuters’a göre, Mnuchin burada yaptığı açıklamada, ülkesinin müttefikleriyle birlikte küresel petrol arzının güvenliğini korumaya çalıştığını söyledi.Mnuchin, “Hindistan’ın büyük bir enerji ihtiyacı olduğunu gerçekten anlıyoruz. Bu nedenle Hindistan’la sıvılaştırılmış doğalgaz üzerinde çalışıyoruz. Verimli görüşmeler yaptık” dedi.Pekin ve Washington arasındaki ticari krizin tırmanmasının ardından ABD’deki şirketler Hindistan’ı sıvılaştırılmış doğalgaz ihracatının temel müşterisi olarak görüyor.Çin’den sonra İran petrolünün ikinci büyük müşterisi olan Hindistan, ABD’nin İran ham petrolü için muafiyeti sona erdirmesinin ardından Tahran’dan ham petrol almaya son vermişti. Hindistan’ın bu gelişme sonrasında İran yerine alternatif arayışları başlamış ve bu kapsamda Meksika’nın da aralarında bulunduğu bazı ülkelerle anlaşma imzalamıştı.Hindistan Maliye Bakanı Nirmala Sitharaman, Mnuchin ile görüşmesinde ülkesinin, İran’daki Şabahar limanının geliştirmesi rolü hakkında bilgi verdi.Mnuchin, bugün Hindistan’ın finans merkezi Mumbai’de Hindistan Merkez Bankası Başkanı Shaktikanta Das ve bir dizi Hindistanlı iş adamıyla bir araya gelecek.
