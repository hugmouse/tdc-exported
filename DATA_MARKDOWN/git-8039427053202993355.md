
# ఎంపీ బండి సంజయ్ వ్యవహారంపై ఇంచార్జి సీపీ రియాక్షన్ ఇదీ...

Published at: **2019-11-02T19:22:40+00:00**

Author: ****

Original: [Andhrajyothy](https://www.andhrajyothy.com/artical?SID=944623)

Ph: 88865 47666ప్రవేశం ఉచితం ADVT
కరీంనగర్: ఆర్టీసీ డ్రైవర్‌ బాబు అంత్యక్రియల సందర్భంగా కరీంనగర్‌లో తీవ్ర ఉద్రిక్త పరిస్థితులు నెలకొన్న సంగతి తెలిసిందే. సుమారు 40 నిమిషాలపాటు పోలీసులు, ఆర్టీసీ జేఏసీ, రాజకీయ నాయకుల మధ్య వాగ్వాదం, తీవ్ర తోపులాట చోటు చేసుకుంది. ఈ క్రమంలో ఆందోళనకారులను కొందరు పోలీసులు తీవ్రంగా నెట్టివేశారు. మరికొందు పోలీసులు చేతులకు పనిపెట్టి కొట్టారు. అయితే ఈ క్రమంలో బీజేపీ ఎంపీ బండి సంజయ్‌పై డీఎస్పీ దాడి చేసినట్లు.. మరోవైపు ‘పోరా’ అని డీసీపీ తిట్టినట్లు వీడియోలు బయటికొచ్చాయి. ఈ వ్యవహరంపై ఇంచార్జి సీపీ సత్యనారాయణ మీడియా ముందుకు వచ్చి అసలేం జరిగింది..? అనే దానిపై క్లారిటీ ఇచ్చుకున్నారు. ఎంపీ సంజయ్ చేస్తున్న ఆరోపణలన్ని పూర్తిగా అవాస్తవమని.. ఎలాంటి విచారణకైనా తాము సిద్ధంగా ఉన్నామన్నారు. ఈ సంఘటనపై ఐజీ స్థాయి అధికారితో విచారణకు డీజీ ఆదేశించారన్నారు. 
కరీంనగర్‌ రణరంగం 
  అసలేం జరిగిందంటే...!
‘ఆరెపల్లి సంఘటన విధులు ఆటంకం కలిగించినట్లు కేసు నమోదు చేస్తాం. ఎంపీపై కేసు నమోదు చేయాలా వద్దా..? విచారణ అధికారి తేలుస్తారు. ఎవరికైనా దమ్ముంటే మా ర్యాలీ ఆపండి అంటూ రెచ్చ గొట్టే వ్యాఖ్యలు చేశారు. శాంతిభద్రతల సమస్యలు తలెత్తుతుందన్న ఉద్దేశంతో అంతిమ యాత్రను డిపో వద్దకు అనుమతించలేదు. ఎంపీ ఆధ్వర్యంలో క్యాడర్ బారికేడ్లు తోసుకొచ్చారు. ఎంపీ అనుచరులు దూషణలు చేస్తూ మాపైకి వచ్చారు.. వారిని నిలువరించాం. తోపులాటలో కమాండర్ సంజీవ్, ఏసీపీ నరేందర్‌తో పాటు మరికొంతమంది పోలీసులు పడిపోయారు. నేను కూడా పడి పోయాను. తోపులాటలో ఎంపీ సంజయ్ రక్షణగా నిలిచి ముందుకు తీసుకెళ్లే క్రమంలో చొక్క చినిగిపోయింది. పరుషంగా పోలీసులు మాట్లాడలేదు.. వారు చేస్తున్న ఆరోపణలన్నీ అవాస్తవాలు. ఉద్దేశం పూర్వకంగా దాడులు దౌర్జన్యం చేయలేదు. ఎంపీ క్రౌడ్‌లో చిక్కుకున్న పరిస్థితిలో ఉక్కిరిబిక్కిరి అయితే.. వెళ్లి కాపాడాం. ఎంపీ ప్రోటోకాల్ మాకు తెలుసు. ఎవరిని అరెస్ట్ చేయకూడదని నిర్ణయించుకున్నాం’ అని సత్యనారాయణ స్పష్టం చేశారు.
