
# 'ราศีเมษ'ความรักไม่ก้าวหน้า 'ราศีพิจิก'การเงินอู้ฟู่

Published at: **2019-11-02T22:30:00+00:00**

Author: ****

Original: [เดลินิวส์](https://www.dailynews.co.th/article/739635)


        'ยิปซีพยากรณ์' ทำนายดวงชะตาของราศีต่าง ๆ ตั้งแต่วันที่ 3-9 พ.ย. 2562 โดย 'อ.คฑา ชินบัญชร'
      
ราศีมังกร (16ม.ค.-12ก.พ.)“ไพ่ เทมเพอแร้นซ์” เป็นช่วงที่มีการปรับเปลี่ยนและเดินทาง การงานมีการเปลี่ยนแปลง มีดวงโยกย้าย ปรับเปลี่ยนตำแหน่งหน้าที่ แต่ถ้าได้ลองจับลองเรียนรู้สักพัก ทุกอย่างก็เข้าที่ อย่าไปใส่ใจกับเรื่องเล็กน้อย ช่วงปลายถ้ากำลังมองหาบริวารอยู่ จะได้บริวารที่ดี หรือมีผู้ช่วยมาแบ่งเบา การเงินช่วงต้นมีเรื่องให้ดีใจ โชคลาภมาเยือน แต่เงินมักอยู่ในมือได้ไม่นาน ก็มีเหตุให้ต้องจ่ายออก คงต้องรัดกุมกับรายจ่ายที่มี จะได้ไม่ขัดสน ความรักต้องดูแลกันและกันให้ดี มีแนวโน้มมือที่สามเข้ามาป่วน ให้พยายามใช้ความเข้าใจ ส่วนคนโสดมีแววจะได้คบหาถูกใจคนอายุน้อยกว่าราศีกุมภ์ (13ก.พ.-13มี.ค.)เป็นช่วงเวลาในการเริ่มต้นสิ่งใหม่ “ไพ่ 8 คทา” การงานกำลังดวงดี งานก้าว หน้า หยิบจับทำอะไรก็ดูดี มีผลงานเข้าตาผู้ใหญ่ หากกำลังเบื่อ คิดโยกย้ายก็มีโอกาสสมหวัง กล้าคิดกล้าทำจะประสบความสำเร็จ เป็นช่วงที่เหมาะกับการลงทุน และการขยับขยาย การเงินแม้จะไม่เห็นเม็ดเงินเป็นก้อน แต่ก็มีเข้ามาเรื่อย ๆ สิ่งที่ลงทุนไปก็เริ่มออกดอกออกผล มีโชคลาภจากการเดินทาง หรือคนที่มาจากทางไกล มีดวงเปลี่ยนรถ ซื้อรถ ความรักมีดวงจะได้คบหาคนอายุมากกว่า ให้ความรู้สึกมั่นคงไปอีกแบบ ส่วนคนมีแฟนแล้วถึงความสัมพันธ์จะไม่หวือหวา แต่ก็อบอุ่นราศีมีน (14มี.ค.-12เม.ย)มีสติปัญญาและวุฒิภาวะทางอารมณ์มากขึ้น ทำให้แก้ไขปัญหาได้ง่าย การงานเรียบง่าย ไม่ค่อยเจอปัญหาเหมือนช่วงที่ผ่านมา ทำให้คุณรู้สึกสบายใจกับการทำงานมากขึ้น เข้าขากันได้ดีกับเพื่อนร่วมงาน หากมีความคิดเด็ด ๆ ให้รีบนำเสนอจะได้รับการยอมรับจากผู้ใหญ่ การเงินจับจ่ายแบบสบาย ๆ ไม่มีห่วงไม่มีภาระมากดดัน ช่วงปลายมีดวงได้กินฟรี มีเจ้ามือเลี้ยง “ไพ่ Strength” ความรักเป็นที่น่าจับตาดูเป็นพิเศษ เสน่ห์กำลังแรง ใครเข้าใกล้เป็นต้องหลงรัก แพ้ทางความอบอุ่นจริงใจของคุณ ส่วนคนมีแฟนแล้วหวานจนเลี่ยน คนรักทั้งรักทั้งหวง อยากอยู่ใกล้ตลอดเวลาราศีเมษ (13เม.ย.-13พ.ค)เจอปัญหาแก้ไม่ตก บวกกับความใจร้อน จะยิ่งทำให้ปัญหาบานปลาย การงานเรื่องของตัวเองยังเอาตัวแทบไม่รอด ยังต้องรับผิดชอบงานเพิ่ม จะตกปากรับคำอะไรให้คิดทบทวนก่อน ผลเสียจะตกอยู่ที่ตัวเอง “ไพ่ 5 เหรียญ” การเงินยังรู้สึกเสียดายกับสิ่งที่เสียไปแล้ว ทำให้หดหู่ ช่วงปลายมีภาระเพิ่ม แต่ไม่ต้องเครียดมาก ทุกปัญหามีทางออกเสมอ เพียงแต่ช่วงนี้โชคยังไม่เข้าคุณก็เท่านั้นเอง ความรักเป็นลักษณะแอบรักแอบชอบ ความสัมพันธ์ไม่ก้าวหน้า มีแต่เรื่องให้คิดมาก ส่วนคนมีแฟนแล้วระวังจะหุนหันทำอะไรผิด ต้องมานั่งเสียใจภายหลังราศีพฤษภ (14พ.ค.-13มิ.ย.)มักชอบพาตัวเองเข้าไปวุ่นวายอยู่เสมอ การงานยุ่งกับงานเอกสาร และการติดต่อเจรจา บริวาร เพื่อนร่วมงานก็ไม่ค่อยได้ดังใจ ต้องลุยเองทำเองถึงจะดีที่สุด ช่วงปลายมีโอกาสในการทำงานเสริม หรือลองทำสิ่งแปลกใหม่ที่ไม่เคยทำ มีโอกาสสำเร็จสูง “ไพ่ อัศวินดาบ” การเงินมีรายจ่ายจุกจิกทั้งเรื่องรถ และที่พักอาศัย ยังไว้วางใจให้ใครหยิบยืมไม่ได้ อาจเป็นต้นเหตุของการผิดใจกัน ความรักคนโสดอยู่เฉย ๆ เดี๋ยวก็มีเข้ามาเอง มีแนวโน้มได้พบรักแบบแปลก ๆ สร้างความรู้สึกประทับใจ แต่ถ้าคิดจะคบหาต้องศึกษาให้ยาวก่อน มีดวงได้เจอคนเจ้าชู้ราศีเมถุน (14มิ.ย.-14ก.ค.)“ไพ่ จัดจีเมนต์” กำลังจะได้รับข่าวดี การงานเป็นช่วงน้ำขึ้นให้รีบตัก ถ้าอยากเปลี่ยนงานย้ายงาน ต้องรีบสมัครจะมีข่าวดี ดวงงานกำลังก้าวหน้า มีการปรับเปลี่ยนระบบงานใหม่ ก้าวหน้ามากขึ้น รวมถึงค่าตอบแทนก็เพิ่มมากขึ้นด้วย การเงินมีดวงเสียเงินกับเรื่องสุขภาพ ค่ายา ค่ารักษา อย่าเห็นเรื่องสุขภาพเป็นเรื่องเล่น ๆ ต้องดูแลอย่างจริงจัง ช่วงปลายได้รับข่าวดี มีโชคลาภ ความรักชนวนของความคิดมาก อยู่ที่เรื่องเข้าใจผิด หากปรับความเข้าใจกันได้ทุกอย่างก็ลงตัว ส่วนคนโสดมีโอกาสได้เจอคนถูกใจจากการเดินทาง หรือได้รับคำแนะนำจากคนใกล้ชิดราศีกรกฏ (15ก.ค.-16ส.ค.)ระวังเรื่องคำพูดจะมีปัญหากับคนอายุมากกว่า การงานช่วงต้นทำอะไรติดขัดไม่ค่อยได้ดังใจ ช่วงกลางแล้วถึงจะปลอดโปร่ง จะนัดหมายเจรจา หรือเริ่มต้นทำอะไรให้ทำตอนนี้ดีสุด ช่วงปลายอาจได้เพื่อนร่วมงานใหม่ หรือได้บริวารที่ดีมาแบ่งเบางาน การเงินแพ้ทาง จ่ายจุกจิกไปเรื่อย ช่วงกลางลงมาจะมีโอกาสเอาทุนคืน คิดลงทุน ขยับขยายให้รีบลงมือ แต่ยังไม่เด่นในการเสี่ยงโชค “ไพ่ ราชาดาบ” ความรักมีอุปสรรคมาจากผู้ใหญ่ ถ้าอยากให้รักราบรื่นต้องเข้าทางผู้ใหญ่ ส่วนคนโสดสนิทมีดวงได้พบคนถูกใจ แต่ต้องกล้าเปิดใจถึงจะมีโอกาสได้ผูกสัมพันธ์ราศีสิงห์ (17ส.ค.-16ก.ย.)หงุดหงิดง่าย การงานไม่ใช่ช่วงทอง จะหยิบจับทำอะไรก็ดูไม่เข้าตา ถูกตำหนิอยู่ตลอด แต่ห้ามท้อถอย ความพยายามอยู่ที่ไหน ความสำเร็จอยู่ที่นั่นแน่นอน ช่วงปลายคุณจะมีโอกาสได้แก้มือคืน มีดวงผู้ใหญ่ให้ความเมตตา จึงต้องรีบฉวยโอกาสนี้ในการทำคะแนน “ไพ่ 2 เหรียญ” การเงินรั่วไหล รายจ่ายเยอะทั้งเรื่องตัวเอง และคนใกล้ชิด พยายามลดเรื่องที่ไม่จำเป็นออกไปบ้าง ช่วงปลายพอมีจังหวะทำเรื่องกู้ยืม หรือขอความช่วยเหลือจากผู้ใหญ่ ความรักรู้สึกเซ็ง ๆ เบื่อ ๆ คาดหวังอะไรจากคนรักไม่ค่อยได้ ส่วนคนโสดต้องให้ผู้ใหญ่แนะนำถึงจะสมหวังราศีกันย์ (17ก.ย.-16ต.ค.)“ไพ่ 1 ดาบ” การงานเริ่มต้นมีอุปสรรคบ้าง แต่พอสักพักปัญหาจะคลี่คลาย เป็นช่วงที่เพื่อนฝูง คนใกล้ชิดมีส่วนสำคัญในการทำงาน หากคิดจะลงทุนทำธุรกิจด้วยกันกับครอบครัว คนสนิทให้รีบเลย นับเป็นความคิดที่ดี ช่วงปลายมีดวงได้ทำงานเสริม ได้ทำในสิ่งที่ชอบ งานก้าวหน้า การเงินแม้ไม่หวือหวา แต่ก็เอาตัวรอดได้ ช่วงปลายมีดวงได้ของถูกใจ ของขวัญของกำนัล คนที่คุณเคยช่วยเหลือจะกลับมาตอบแทน ความรักคู่ที่เพิ่งเลิกรากันไป มีดวงจะได้หวนกลับมาคบหากันอีกครั้ง ส่วนคนโสดช่วงปลายจะได้เจอคนในฝัน อันนี้ก็ขึ้นอยู่กับความสามารถในการดึงดูดความสนใจของคุณแล้วว่าจะทำสำเร็จไหมราศีตุล (17ต.ค.-16พ.ย.)มีเกณฑ์ได้ไปต่างที่ต่างถิ่น เดินทางไกล “ไพ่ เจ้าชายคทา” การงานถ้ากำลังว่างงาน เตะฝุ่นอยู่จะมีข่าวดี ได้รับการตอบรับจากการสมัครงาน ช่วงกลางงานเหนื่อยงานหนัก แต่ที่ลำบากใจสุด ๆ คงเป็นเรื่องขัดแย้งกับผู้ใหญ่ หรือหัวหน้างาน ทำยังไงก็ไม่เข้าที่ รู้สึกอยากเปลี่ยนอยากย้ายงาน การเงินลูกหนี้ที่เคยหยิบยืมจะเอาเงินมาคืน คนที่เคยช่วยเหลือก็จะกลับมาตอบแทน ช่วงปลายมีดวงได้เงินก้อนจากการเดินทาง หรือคนไกล ความรักรู้สึกโดดเดี่ยวมากขึ้น คนรักไม่ค่อยเข้าใจ และบางอารมณ์ทำให้คุณรู้สึกว่าคนนี้ยังไม่ใช่สำหรับคุณ ส่วนคนโสดยังคงต้องตามหากันต่อไป มีคนผ่านมาผ่านไปแต่ยังไม่ถูกใจสักรายราศีพิจิก (17พ.ย.-15ธ.ค.)รู้สึกอุ่นใจ มีคู่คิด “ไพ่ 2 คทา” การงานเข้าขากับเพื่อนร่วมงานได้ดี งานที่ได้รับมอบหมายทำสำเร็จได้รับคำชม ผู้ใหญ่เริ่มมีมุมมองที่ดีในตัวคุณมากขึ้น เผลอ ๆ อาจได้เลื่อนขั้นเลื่อนตำแหน่งเป็นคนโปรด ถ้ายังคงทำตัวดีเสมอต้นเสมอปลายต่อไป ช่วงปลายเหมาะกับการลงทุนขยับขยาย การเงินอู้ฟู่สุด ๆ หยิบจับทำอะไรก็เป็นเงินทอง ดอกผลงอกเงย เหมาะกับการเสี่ยงลุ้น จะเล่นหุ้น ชิงโชคก็มีโอกาสดี ความรักอยู่ ๆ ก็มีเรื่องราวเก่า ๆ มาวนเวียนในหัว มีดวงได้พบพานเพื่อนฝูง หรือคนรักเก่า ได้มารำลึกถึงเรื่องที่ผ่านมากันอีกครั้ง ส่วนคนโสดคงต้องให้เพื่อนฝูง คนใกล้ชิดแสดงฝีมือเป็นพ่อสื่อแม่ชักถึงจะสมหวังราศีธนู (16ธ.ค.-15ม.ค.)“ไพ่ ดิ เอ็มเพอเร่อ” เป็นช่วงทอง หยิบจับอะไรก็มีคนสนใจ การงานโดดเด่น มีผลงานเข้าตาผู้ใหญ่ ไม่ว่าจะทำอะไรก็ดูคล่องแคล่ว ใส่ใจ ทำให้ได้ใจผู้บังคับบัญชาแบบสุด ๆ ช่วงปลายมีดวงได้เริ่มต้น ได้หยิบจับงานใหม่ แต่ไม่มีอะไรยากเกินความสามารถของคุณ ดวงงานกำลังก้าวหน้าเจิดจรัส อยากทำอะไรต้องรีบสานต่อความคิด การเงินแม้ไม่ได้มาเต็มในทีเดียว แต่มีไหลเข้ามาเรื่อย ๆ เงินทองจะได้มาจากงาน ยิ่งขยันยิ่งทำมากก็ยิ่งได้เงินมากตามไปด้วย ยังไม่มีลาภลอย อย่าไปหวังน้ำบ่อหน้า ความรักหอมหวาน น่าพึงพอใจ คนรักคอยเอา ใจใส่ เป็นกำลังใจที่ดี ส่วนคนโสดคงไม่แคล้วได้ลงจากคาน เพราะคนรอบข้างช่วยกันหา ช่วยกันเชียร์เต็มที่.............................อ.คฑา ชินบัญชร.
