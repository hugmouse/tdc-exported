
# کشتن ابوبکر البغدادی بازی جدید آمریکا است/ استکبار جهانی عامل پشتیبانی کننده حوادث عراق و لبنان

Published at: **2019-11-01T14:53:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543883.html/%DA%A9%D8%B4%D8%AA%D9%86-%D8%A7%D8%A8%D9%88%D8%A8%DA%A9%D8%B1-%D8%A7%D9%84%D8%A8%D8%BA%D8%AF%D8%A7%D8%AF%DB%8C-%D8%A8%D8%A7%D8%B2%DB%8C-%D8%AC%D8%AF%DB%8C%D8%AF-%D8%A2%D9%85%D8%B1%DB%8C%DA%A9%D8%A7-%D8%A7%D8%B3%D8%AA--%D8%A7%D8%B3%D8%AA%DA%A9%D8%A8%D8%A7%D8%B1-%D8%AC%D9%87%D8%A7%D9%86%DB%8C-%D8%B9%D8%A7%D9%85%D9%84-%D9%BE%D8%B4%D8%AA%DB%8C%D8%A8%D8%A7%D9%86%DB%8C-%DA%A9%D9%86%D9%86%D8%AF%D9%87-%D8%AD%D9%88%D8%A7%D8%AF%D8%AB-%D8%B9%D8%B1%D8%A7%D9%82-%D9%88-%D9%84%D8%A8%D9%86%D8%A7%D9%86)

امام جمعه موقت ساری با اشاره به ایجاد داعش و تکفیری‌ها توسط آمریکا و ایادی آنها، گفت: کشتن ابوبکر البغدادی بازیچه جدید آمریکا است.
به گزارش شبکه اطلاع رسانی راه دانا؛ به نقل از بلاغ، حجت‌الاسلام محمد قاسمی در خطبه‌های این هفته نماز جمعه ساری با اشاره به بیماری نماینده ولی فقیه در استان اظهار کرد: آیت‌الله نورالله طبرسی پنج ماه در بستر بیماری به دلیل خون‌ریزی مغزی است، ایشان 40 سال در عرصه خدمت به انقلاب اسلامی تلاش کردند و به امر امام راحل، حکم نمایندگی ولی فقیه را دریافت کردند و بعد از رحلت ایشان نیز به عنوان نماینده ولی فقیه در استان  فعالیت داشتند.وی خاطر نشان کرد: آیت‌الله طبرسی در نامه‌ای به مقام معظم رهبری خواستار تعریف ماموریت نمایندگی ولی فقیه به فرد دیگری شده است.امام جمعه موقت ساری در ادامه با اشاره نزدیک بودن 13 آبان ماه، گفت: در صفحه تاریخ انقلاب حوادث زیادی رخ داده است در 13 آبان امام راحل را از قم به ترکیه تبعید کردند، موضوع دوم کشتار دانش‌آموزان در دانشگاه تهران توسط رژیم پهلوی انجام شده است.این مسئول با اعلام اینکه در روز 13 آبان روز ملی استکبار جهانی لقب گرفته است، بیان کرد: در سال 58 با روایات اسناد و شواهد متوجه خباثت آمریکا می‌شویم و تا قیام قیامت نمی‌توانیم به آمریکا اعتماد کنیم.قاسمی اضافه کرد: بزرگداشت روز 13 آبان یعنی اعلام وفاداری ما به امام و شهدا و تجدید بیعت با مقام معظم رهبری که ناخدای با خدای کشتی انقلاب اسلامی ایران است، در این روز لانه جاسوسی آمریکا توسط جوانان انقلابی تسخیر شده است و امام راحل تسخیر لانه جاسوسی را هم وزن با انقلاب اسلامی اعلام کردند.وی ادامه داد: در این 40 سال از انقلاب دشمنان همه نوع جنایت را در این کشور پیگیری کردند، 17 هزار نفر از نخبگان کشور ما ترور شدند، محاصره اقتصادی، تحریم اقتصادی و راه‌اندازی بحث برجام و پسابرجام که بنا داشتند کشور را بازیچه خودشان قرار دهند اما با وجود مقام معظم رهبری کشور به مسیر پیشرفت خویش ادامه می‌دهد.امام جمعه موقت ساری با اشاره به ایجاد داعش و تکفیری‌ها توسط آمریکا و ایادی آنها،ادامه داد: کشتن ابوبکر البغدادی بازیچه جدید آمریکا است، مردم دنیا بسیار آگاه هستند، حوادث اخیر عراق و لبنان یک درس است، جنگ را از شیعه و سنی خارج کرده و بنا دارند بین شیعیان نفاق ایجاد کنند، اصلاح اقتصادی حق مردم عراق است اما مطالبه‌گری با کشته‌سازی متفاوت است.وی گفت: تخریب اماکن عمومی نشان می‌دهد که آنها به فکر مردم عراق نیستند آنها به دنبال کشته‌سازی و ایجاد نفاق بین شیعیان هستند، دشمنان اسلام از اربعین وحشت کردند و به دنبال ناامنی در عراق و کشورهای اسلامی هستند.
 

        استکبار جهانی عامل پشتیبانی کننده حوادث عراق و لبنان
      
امام جمعه فریدونکنار نیز گفت: همه جریانات عراق و لبنان در حوادث اخیر زیرنظر استکبار جهانی، آمریکا، دلارهای سعودی و صهیونیست بوده است.
حجت‌الاسلام سیدمحمود جلالی در خطبه‌های نماز جمعه فریدونکنار اظهار کرد: همه جریانات عراق و لبنان در حوادث اخیر زیرنظر استکبار جهانی، آمریکا، دلارهای سعودی و صهیونیست بوده است.وی خاطرنشان کرد: بسیاری از مردم عراق دوران صدام را ندیده‌اند و مطالبه مبارزه با فساد حق مردم است اما در اعتراضات باید از شتابزدگی و انحراف از اصل ماجرا پرهیز شود؛ مشاهده می‌شود که ماموران امنیتی و افرادی که در مبارزه با داعش موثر بودند در این تظاهرات کشته می‌شوند که این نشان دهنده پشتیبانی برخی جریانات از این تظاهرات است.امام جمعه فریدونکنار تصریح کرد: عراق به دلیل جنگ‌های پی در پی هنوز فرصت بازسازی پیدا نکرده و در وضعیت بدی قرار دارد که نیاز است جوانان این کشور شرایط را درک کنند و به خادمین خود به ویژه مرجعیت شیعه اعتماد کرد؛ البته باید با فساد مبارزه کرد اما با این حرکات فرصت به دشمن داده می‌شود.جلالی با اشاره به اعلام خبر قتل ابوبکر البغدادی توسط آمریکا گفت: ترامپ با غرور مقابل رسانه ها قرار گرفت و خبر از قتل ابوبکر البغدادی داده و این درحالی است که 8 مرتبه قبل هم همین کار را کردند؛ این کار بیشتر برای پیروزی در انتخابات ریاست جمهوری و جلوگیری از استیضاح است.وی با بیان اینکه این اتفاق هنوز در هاله‌ای از ابهام است و مشخص نیست که حقیقت داشته باشد. افزود: قتل ابوبکرالبغدادی هیچ نتیجه‌ای را به دنبال ندارد بلکه فردی خشن‌تر جایگزین او می‌شود؛ او باید دستگیر می‌شد تا به جنایت‌های خود اعتراف کند و بگوید که چه افرادی از داعش حمایت می‌کردند.امام جمعه فریدونکنار خاطرنشان کرد: ابنکه روز 13 آبان روز ملی مبارزه با استکبارجهانی اعلام می‌کنیم برای این است که جنایت‌های کشورهای استکباری پایان ندارد و ما هم باید همچنان راه مبارزه را ادامه دهیم تا با نابودی استکبار و ذلت صهیونیست مومنان اسلام هرچه زودتر از شر آنان رهایی پیدا کنند.
 

        آمریکا، عربستان و صهیونیست‌ها چشم طمع به عراق و لبنان دارند
      
امام‌جمعه شهرستان جویبار نیز گفت: مسؤلین و مردم عراق و لبنان باید هوشیار و بصیرت داشته باشند زیرا عربستان سعودی، آمریکا و صهیونیست‌ها به دنبال موج سواری از اوضاع این کشورها هستند.
آیت الله محمدتقی نادعلیزاده در خطبه‌های نماز جمعه این هفته شهرستان جویبار با اشاره به تحولات اخیر عراق و لبنان عنوان کرد: مسؤلین و مردم عراق و لبنان باید هوشیار و بصیرت داشته باشند  زیرا عربستان سعودی، آمریکا و صهیونیست‌ها به دنبال موج سواری از اوضاع این کشورها هستند.وی بر اجرای گام چهارم برجام تأکید کرد و گفت: تا کی باید تماشاچی عدم تعهد اروپایی‌ها در برجام باشیم، باید گام چهارم نیز باقوت برداشته شود.امام‌جمعه جویبار با بیان اینکه 13 آبان روز مرگ استکبار، طاغوت و زورگویان است اظهار کرد: با افتخار و باشکوه همچون سال‌های گذشته در راهپیمایی 13 آبان شرکت خواهیم کرد.نادعلیزاده به فرارسیدن هفته پدافند غیر عامل اشاره و عنوان کرد: پدافند غیرعامل یعنی دفع بحران و علاج قبل از واقعه است، پدافند غیرعامل در جهان جایگاه خود را به دست آورده است و باید در ایران نیز مورد توجه ویژه قرار بگیرد.امام‌جمعه جویبار در پایان از زحمات نیروهای انتظامی و امنیتی شهرستان در برقراری نظم و امنیت و همچنین کشف مواد مخدر تشکر و قدردانی کرد.
انتهای پیام/
