
# హనుమంతుని వేషధారణలో ముస్లిం యువకుడు... ఊహించని విధంగా...

Published at: **2019-11-02T10:15:06+00:00**

Author: ****

Original: [Andhrajyothy](https://www.andhrajyothy.com/artical?SID=944484)

Ph: 88865 47666ప్రవేశం ఉచితం ADVT
బరేలీ: యూపీలోని బరేలీలో గల ఒక ఆలయం వద్ద హనుమంతుని వేషధారణలో యాచన చేస్తున్న ఒక ముస్లిం యువకుడిని భజరంగదళ్ సభ్యులు పట్టుకున్నారు. తరువాత అతనినిపై పోలీసులకు ఫిర్యాదు చేశారు. కేసు నమోదు చేసుకున్న పోలీసులు దర్యాప్తు చేపట్టారు. వివరాల్లోకి వెళితే సుష్మానగర్ ప్రాంతంలోని ఒక ఆలయం సమీపంలో హనుమంతుని వేషం వేసుకుని ఒక యువకుడు యాచన చేస్తుండగా భజరంగ్‌దళ్‌ సభ్యులు అతనిని ప్రశ్నించారు. ఆ యువకుడు తన పేరు నసీం అని చెప్పాడు. ఈ సందర్భంగా స్థానిక అధికారి హరీష్‌చంద్ర మాట్లాడుతూ తాము ఆ యువకునిపై పోలీసులకు ఫిర్యాదు చేశామని, అతను హనుమంతుని వేషం వేసుకుని, హిందువుల మనోభావాలను దెబ్బతీస్తున్నాడని అన్నారు. అందుకే అతనిని జైలుకు పంపించామని అన్నారు. ఈ ఉదంతంపై పోలీసులు మాట్లాడుతూ ఆ యువకుడిని అరెస్టు చేశామని, అతను తరచూ తన వేషధారణలు మార్చుకుని యాచన చేస్తున్నాడన్నారు.
