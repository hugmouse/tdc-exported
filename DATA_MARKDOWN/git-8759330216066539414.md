
# Play-Off 1 is meer dan ooit een realistisch doel voor Anderlecht

Published at: **2019-11-04T11:30:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902350/-play-off-1-is-meer-dan-ooit-een-realistisch-doel-voor-anderlecht-.html)


        Anderlecht heeft Cercle Brugge thuis verslagen met 2-1. Het komt op die manier weer iets dichter bij de eerste zes. Philippe Albert denkt alvast dat Play-Off 1 nog lukt voor Anderlecht.
      
Nochtans speelde Anderlecht niet al te goed tegen Cercle. "We onthouden enkel de drie punten tegen Cercle, al was het begin van Anderlecht wel heel positief. Het is uiteindelijk een individuele fout die Cercle weer in de match brengt", oordeelt hij bij Le Soir.
Anderlecht begon meteen weer onzeker te spelen. "De angst keerde terug bij de spelers, ook al omdat er veel jongeren op het veld stonden. Uiteindelijk kan je niets aanmerken op de zege, ondanks alles. Vercauteren kan opgelucht ademhalen. Sinds zijn komst haalde Anderlecht 11 op 15, als je de match tegen Charleroi meetelt. Hij zat toen al op de tribune.
Albert ziet het goedkomen met paars-wit. "Als het wint op Zulte Waregem, heeft het twintig punten. Dat is onvoldoende, maar de top zes is meer dan ooit een realistisch doel voor Anderlecht."
