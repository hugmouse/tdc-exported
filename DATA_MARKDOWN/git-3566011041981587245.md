
# برداشت برنج در ۳ هزار هکتار از مزارع کشت مجدد و رتون فریدونکنار

Published at: **2019-11-07T19:01:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545512.html/%D8%A8%D8%B1%D8%AF%D8%A7%D8%B4%D8%AA-%D8%A8%D8%B1%D9%86%D8%AC-%D8%AF%D8%B1---%D9%87%D8%B2%D8%A7%D8%B1-%D9%87%DA%A9%D8%AA%D8%A7%D8%B1-%D8%A7%D8%B2-%D9%85%D8%B2%D8%A7%D8%B1%D8%B9-%DA%A9%D8%B4%D8%AA-%D9%85%D8%AC%D8%AF%D8%AF-%D9%88-%D8%B1%D8%AA%D9%88%D9%86-%D9%81%D8%B1%DB%8C%D8%AF%D9%88%D9%86%DA%A9%D9%86%D8%A7%D8%B1)

مدیرجهاد کشاورزی فریدونکنار از برداشت برنج در ۳ هزار هکتار از مزارع کشت مجدد و رتون این شهرستان خبر داد.
به گزارش شبکه اطلاع رسانی راه دانا؛ محمد هادی‌زاده در گفت‌وگو با خبرنگار بلاغ اظهار کرد: در سال جاری هزار و صد هکتار از اراضی کشاورزی فریدونکنار زیر کشت رتون رفته که تاکنون ۷۸۰ هکتار برداشت صورت گرفته است. وی با اشاره به اینکه کشاورزان فریدونکناری سه هزار هکتار از اراضی خود را کشت مجدد انجام داده‌اند، خاطرنشان کرد: از این میزان حدود دو هزار و صد هکتار برداشت شده است.مدیرجهاد کشاورزی فریدونکنار تصریح کرد: وضعیت آب و هوایی امسال برای کشاورزانی که کشت زودهنگام انجام داده‌اند موجب افزایش عملکرد اما متاسفانه کشاورزانی که در زمان مناسب کشت را انجام نداده‌اند دچار خسارت و عملکرد بسیار ضعیف در برداشت شدند.هادی‌زاده با بیان اینکه هشدارهای لازم به کشاورزان درخصوص سرمای هوا داده شد، افزود: به علت بی‌توجهی برخی کشاورزان به هشدارها شاهد آسیب‌هایی به مزارع هستیم و به علت اینکه بیمه کشت مجدد را قبول ندارد هیچگونه خسارتی پرداخت نمی‌شود.وی یادآور شد: برای مبارزه و کنترل مگس مدیترانه‌ای دو کارگاه آموزشی پدافند غیرعامل برگزار شد و در بسیاری از باغات مرکبات اقدامات مبارزه‌ای صورت گرفت و باتوجه به اینکه مگس مدیترانه فاجعه ای است که امسال گریبانگیر ما شده نیاز است تمامی افرادی که حتی یک درخت در حیات منزلشان دارند کارهای مبارزه با این آفت را انجام دهند.مدیرجهاد کشاورزی فریدونکنار با اشاره به اینکه باغات پراکنده در سطح شهرستان وجود دارد گفت: سطح باغات فریدونکنار ۱۴۸ هکتار است که پیش بینی می‌شود حدود ۲۰ تن برداشت مرکبات برای امسال صورت گیرد.هادی‌زاده درخصوص سمپاشی اراضی کشاورزی با پهپاد، عنوان کرد: سمپاشی با پهپاد پروژه نوینی است که در زمینه کشاورزی وارد کشور ما شده و موجب کاهش مصرف سموم، سلامت تولیدکننده، زمان مناسب اجرا و ایجاد اشتغال می‌شود که در کمتر از ۲۰ دقیقه می‌توان سمپاشی یک هکتار زمین را انجام داد.وی افزود: متقاضیان دریافت پهپاد سمپاش پس از ثبت‌نام می‌توانند در کلاس‌های شرکت هواپیمایی شرکت کرده و مجوزهای لازم را دریافت کنند که پس از اخذ مجوز برای دریافت تسهیلات به بانک های عامل معرفی می‌شوند؛ قیمت نوع داخلی پهپاد ۱۲۰ میلیون تومان و نوع خارجی آن حدود ۲۰۰ میلیون تومان است که می‌تواند اشتغال مناسبی برای جوانان باشد.انتهای پیام/ 
