
# पूर्णिया में छठ पर्व के अंतिम दिन अर्घ्‍य देने के दौरान डूबने से चार की मौत

Published at: **2019-11-03T09:10:52+00:00**

Author: **पूर्णिया। हिन्दुस्तान टीम**

Original: [https://www.livehindustan.com](https://www.livehindustan.com/bihar/bhagalpur/story-four-died-due-to-drowning-in-last-day-of-chhath-festival-in-purnia-2829342.html)

छठ महापर्व के अंतिम दिन सुबह में अर्घ्‍य देने के दौरान तालाब, नहर, धार और नदी में डूबने से जिले में 4 लोगों की मौत हो गई। कई के घरों में छठ पर्व मातम में बदल गया। 
पहली घटना सदर थानाक्षेत्र के कप्तानपुल सौरा नदी में छठ पर्व में रविवार अहले सुबह सूर्य को अर्घ्य देने के दौरान पैर फिसलने से एक व्यक्ति की मौत हो गयी। मृतक की पहचान की सदर थानाक्षेत्र के रामबाग लालचौनी निवासी रामकेशर सिंह (55) के रूप में की गयी है। मजदूरी कर अपना जीवन यापन करते थे। दूसरी घटना मुफसिल थानाक्षेत्र के राजीगंज निवासी टुनटुन ऋषि का 17 वर्षीय एक रिश्तेदार कोसी नदी के छठ घाट में डूबने से मौत हो गयी है। मृतक को एसडीआरएफ की टीम खोजने में जुटी है। 
वहीं तीसरी घटना मीरगंज थाना अंतर्गत रंगपुरा उत्तर पंचायत के गिदराही घाट की है जहां मो. जमशेद(14) पिता मोहम्मद यूसुफ वार्ड नंबर 9 निवासी नदी ने डूबने से मौत हो गई है। जानकारी के मुताबिक जमशेद नदी किनारे भैंस चरा रहा था इसी दौरान मिट्टी धंसने से नदी में गिर गया। मौत के बाद पूरे परिवार में मातम पसरा हुआ है। जबकि चौथी घटना मीरगंज के घरारी गांव की है। जहां उदीयमान सूर्य के अध्य के दौरान गांव स्थित पोखर में हीरेनदर यादव का इक्कीस वर्षीय पुत्र गोलू कुमार की मौत पानी में डूबने से हो गयी। 
