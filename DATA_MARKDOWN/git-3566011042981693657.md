
# 13آبان سالروز خاری استکبار جهانی/آمریکا در برابر عزت ملت ایران ذلیل است

Published at: **2019-11-01T13:31:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543850.html/13%D8%A2%D8%A8%D8%A7%D9%86-%D8%B3%D8%A7%D9%84%D8%B1%D9%88%D8%B2-%D8%AE%D8%A7%D8%B1%DB%8C-%D8%A7%D8%B3%D8%AA%DA%A9%D8%A8%D8%A7%D8%B1-%D8%AC%D9%87%D8%A7%D9%86%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%A8%D8%B1%D8%A7%D8%A8%D8%B1-%D8%B9%D8%B2%D8%AA-%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%B0%D9%84%DB%8C%D9%84-%D8%A7%D8%B3%D8%AA)

امامان جمعه سیستان و بلوچستان با تاکید بر اینکه 13آبان روز خاری آمریکاست، عزت و سربلندی ملت ایران را مایه سرافکندگی و ذلت استکبار جهانی دانستند.
به گزارش شبکه اطلاع رسانی راه دانا؛ به نقل از عصرهامون، آیت‌الله مصطفی محامی در خطبه های این هفته نمازجمعه زاهدان ضمن دعوت نمازگزاران به رعایت تقوای الهی نیز اظهار داشت: در هفته گذشته سالروز رحلت پیامبر اکرم (ص) و شهادت امام حسن مجتبی(ع) و همچنین امام رضا (ع) را داشتیم و در هفته جاری شهادت امام حسن عسکری پدر بزرگوار امام زمان(عج) را داریم که تسلیت عرض می‌کنیم.امام جمعه زاهدان افزود: یکی از راههای شناخت بیشتر تقوا آموختن راه ائمه اطهار (ع) است.محامی افزود: یکی از ویژه گی های ممتاز امام حسن عسکری(ع) این است که با ظهور فرزند ایشان امام زمان (عج) تمام دنیا پر از عدل و داد خواهد شد و موعود آخر زمان است.خطیب نماز جمعه زاهدان با اشاره به مناسبت های هفته، بیان کرد: در هفته آینده دو رویداد مهم سیاسی در کشور داریم که سالروز 13 آبان و کاپیتالیاسیون و تسخیر لانه جاسوسی آمریکا بود که به همین مناسب این روز به روز دانش آموز نامگذاری شده است.وی ادامه داد: روز چهاردم آبان روز فرهنگ است، شاخص یک جامعه، فرهنگ است و اگر بخواهند ارزش یک جامعه را بسنجند فرهنگ آن را مورد توجه قرار میدهند و فرهنگ خوب تاثیر مثبتی دارد، در همه استانها شورای فرهنگی تشکیل می‌شود که به عهده اداره کل فرهنگ و ارشاد است، این فرهنگ باید اسلامی و متکی بر پایه اسلام ناب محمدی(ص) باشد.امام جمعه زاهدان افزود: فرهنگ اسلامی و انقلابی را میتوان از هشت سال دفاع مقدس از شهدا و جانبازان عزیز یاد گرفت اما گاهی در برخی از سالها کمی از فرهنگ اسلامی فاصله گرفتیم و با مشکلاتی رو به رو شدیم.وی ادامه داد: در فرهنگ یک جامعه اسلامی معیارهایی وجود دارد که میتوان برای نمونه از ازدواج گرفته تا فرزندآوری و تربیت فرزندان همه باید به نحوی باشد که این فرهنگ غرب گرایی نباشد اگر این فرهنگ و سبک زندگی ما اسلامی باشد بدانید که همه این فرهنگ را می‌پسندند.محامی بیان کرد: در فرهنگ اسلامی نباید اصراف باشد در خوراک و پوشاک ما باید اعتدال باشد که گاهی در بعضی از خانواده ها این اصراف را میبینیم، اگر خانواده ای از اصراف جلوگیری کند مشخص است که تقوا دارد.محامی افزود: انقلاب دوم ما همین تسخیر لانه جاسوسی آمریکا بود که خفت آمریکا در تمام دنیا نمایان شد و همه دیدند که با ظلم کسی نمی‌تواند پیروز شود.امام جمعه زاهدان گفت: فرهنگ اسلامی همین است که جوانان ما توانستند این انقلاب خودشان را با چنگ و دندان از بلاهای و فتنه های دشمن و غرب حفظ کنند.خطیب نماز جمعه زاهدان افزود: آمریکا و غرب نمی‌خواهند مردم مسلمان آب خوش از گلویشان پایین برود، امروزه میبینید این خوی استکباری آمریکا چطور در منطقه لانه های فساد راه انداخته است که به لطف خداوند کشور ما با بهره مندی از یک رهبری قوی انقلاب خود را از دست دشمنان حفظ کرده است.حضور مردم در راهپیمایی روز ملی مبارزه با استکبار باشکوه خواهد بودحجت الاسلام والمسلمین عظیم بامری در خطبه های نماز جمعه این هفته دلگان با اشاره به فرارسیدن هفته بسیج دانش آموزی، گفت: دانش آموزان چه‌در پیروزی انقلاب و چه در دوران دفاع مقدس نقش اساسی، مهم و موثری داشته اند.امام جمعه شهرستان دلگان ادامه داد: دانش آموزان با حضور در جبهه های حق علیه باطل و ایثارگری خود موجب پیروزی جبهه حق در مقابل جبهه باطل که رژیم بعث عراق و حامیانش بودند، شدند.وی در ادامه به ۱۳ آبان روز ملی مبارزه با استکبار اشاره کرد و افزود: به رغم همه تلاش‌های دشمنان، حضور مردم هر سال نسبت به سال قبل پررنگ‌تر می‌شود که این امر سبب خنثی‌شدن فتنه‌ها و توطئه‌های بدخواهان نظام می‌شود.حجت الاسلام والمسلمین عظیم بامری عنوان کرد: حضور مردم کشورمان در تمامی عرصه های دفاع از انقلاب اسلامی موثر بوده ، قطعا حضور مردم در راهپیمایی روز ۱۳ آبان باشکوه خواهد بود.وی گفت: بار دیگر مردم همیشه در  صحنه جمهوری اسلامی ایران با حضور پرشور و باشکوه در راهپیمایی ۱۳ آبان، دشمنان را در دست‌یابی به اهداف خود ناکام می‌گذارند.امام جمعه دلگان خاطرنشان کرد: علت نامگذاری این روز به نام دانش آموز، کشتار جمعی از دانش‌آموزان است که به نشانه اعتراض به حکومت پهلوی در صبح روز ۱۳ آبان ۱۳۵۷ در محوطه دانشگاه تهران جمع شده بودند.۱۳ آبان نماد آشکار تفکر اسلامی در کشور استحجت الاسلام والمسلمین سید محمد موسوی در خطبه های نماز جمعه امروز چابهار بیان کرد: در این دو ماه محرم و صفر که مهمان امام حسین علیه السلام بودید مبادا تا محرم سال آینده ایشان را فراموش کنید و به هواهای نفسانی برگردیم.وی با اشاره به هجرت حضرت رسول در ماه ربیع الاول افزود: اسلام کامل است و ارزش های اسلامی آنچنان است که می توانیم شبیخون فرهنگی امروز را از بین ببریم و جوانان ما نباید تنها نام مسلمان را یدک بکشند و رفتارهای غربی را تکرار کنند.خطیب نماز جمعه چابهار ادامه داد: نقشه هایی که امروز شرک مطلق صهیونیسم بر علیه مسلمین دارد بلکه بیشتر از این را کفار بر علیه پیامبر (ص) در صدر اسلام داشتند و ما باید با خلوص و ایمان به خدا دشمن ستیزی کنیم.حجت الاسلام موسوی تشریح کرد: زنده نگه داشتن یاد دانش آموز بسیجی شهید فهمیده که از کتب درسی حذف شد بسیارحائز اهمیت است، امنیت امروز خود را مدیون این عزیزان هستیم، امروز جوانان ما اکر سعادت می خواهند باید مانند همین شهید فهمیده ها مقابل دشمن بایستند.وی با اشاره به تسخیر لانه جاسوسی در ۱۳ آبان عنوان کرد: امروز نجات کشور در گرو اعتماد به جوانان است و می توانند کارهای بزرگی را انجام دهند و سفارت استکبار جهانی را می بینیم که در لبنان و عراق چگونه هرج و مرج ایجاد می کنند و باعث ناامنی می شوند.وی اذعان کرد: امروز تحریم های آمریکا را می توانیم با تکیه بر توان داخلی بشکنیم به طوری که مدیران ما باید به قدرت انسانی، سیاسی، اقتصادی و نظامی درون کشور تکیه کنند و از چشم به غرب داشتن پرهیز شود.وی در پایان خاطرنشان کرد: اگر پدر و مادر به فرزندان خود محبت نکنند مطمئنا در خیابان به محبت های کذایی روی خواهد آورد و والدین باید کودکان خود را از مهربانی اشباع کنند و این اوضاع امروز که مادران مجبورند کار کنند برای تحکیم خانواده خوشایند نیست.ایجاد فتنه و آشوب پیام تسخیر لانه جاسوسی آمریکا به دنیاحجت الاسلام و السملمین مجتبی بامری با اشاره به سالروز تبعید امام خمینی (ره) به ترکیه، بیان کرد:  حضرت امام خمینی (ره) توطئه و استعمار استعماگران را شناخت  و علیه آنها قیام کرد. وی با بیان اینکه راه امام خمینی (ره) تنها  راهی است که انسان را به مسئله حقیقی در مسیر خداوند متعال به سرانجام عالی می رساند و هم در مسیر مادی به سرانجام می رساند، گفت: حضرت امام خمینی (ره) با مجاهدت مقابل چپاول گران ایستاد  و انسان ها را از زیر بردگی استکبار نجات داد و به عزت، استقلال و معنویت رساند و دست استعمار و استکبار را از کشور قطع کرد. امام جمعه شهرستان سراوان با اشاره به هفته بسیج دانش آموزی و تسخیر لانه جاسوسی آمریکا توسط دانشجویان پیرو خط امام، خاطر نشان کرد: آمریکا در کشورهای مختلف یک لانه جاسوسی  و پایگاه های متعدد نظامی دارد  که با تسخیر این لانه جاسوسی توسط دانشجویان  چشم فتنه و خیانت در کشور کور شد. حجت الاسلام و المسلمین بامری اضافه کرد: تسخیر لانه جاسوسی آمریکا در ایران این پیام را به دنیا مخابره کرد که آمریکا به هر اسم و رسمی به دنبال فتنه، آشوب و پیاده سازی اهداف شوم خود علیه کشورهای مسلمان به ویژه ایران اسلامی است.وی با بیان اینکه در کشوری که خدایی و بر حق است، اتاق و نمایندگی شیطان نباید حضور داشته باشد، تصریح کرد: هر زمان که دل در گرو آمریکا و غرب داشته باشیم دچار شکست خواهیم شد پس نباید چه در اندیشه و چه بر زبان دلبسته شسطان باشیم.امام جمعه شهرستان سراوان ادامه داد: نباید فتنه گری ها و جنایات آمریکا در تاریخ را علیه ملت مسلمان ایران را فراموش کرد.حجت الاسلام و المسلمین بامری با بیان اینکه در نظام اسلامی باید دست فساد و بی عدالتی قطع شود، گفت:  رئیس قوه قضاییه اقدامات مناسبی را در خصوص قطع دست فساد انجام داده و باید اصلاح گری در بستر بسیاری از ادارت و سیستم ها ایجاد شود چرا که انقلاب اسلامی که بستر ساز ظهور است نباید در آن بی دقتی انجام شود. وی در خصوص حوادث اخیر عراق و لبنان گفت:  آنهایی که دلسوز عراق و لبنان هستند، با آشوب کار به پیش نخواهند برد و دشمنان از این بستر بهره برداری خود را انجام خواهند داد. امام جمعه شهرستان سراوان آل سعود را معجونی از فساد در عالم دانست و خاطر نشان کرد:  آل سعود در تلاش است تا در فضای مجازی و بستر ایجاد شده از گروه مقاومت انتقام بگیرد و در تلاش هستند تا فتنه و آشوب را در ایران اسلامی نیز ایجاد کنند اما این را بدانند که فتنه گر کار را به سرانجام نمی رساند. 
 آمریکا شیطان استحجت الاسلام و المسلمین سید شجاع الدین ابطحی در خطبه های نماز جمعه این هفته در مصلای فاطمه الزهرا بیان کرد: بالاترین درجه نیکی که کار بسیار سختی می باشد نیکی کردن به انسانی که به شما بدی کرده است و این بالاترین کلاس انسانیت است.وی افزود: انسان هایی که در دنیا ثروت دارند باید یادگار خیری از خود بر جا بگذارند.وی با اشاره به 13آبان تصریح کرد: این روز سالروز سه رویداد مهم در تاریخ انقلاب اسلامی است تبعید حضرت امام به ترکیه در سال 43، کشتار دانش آموزان توسط رژیم پهلوی در سال 57 و اما مهمترین رویدادی که در این روز اتفاق افتاد و نامگذاری روز 13 آبان به عنوان روز ملی مباره با استکبار نیز بر آن اساس صورت گرفته است، تسخیر لانه جاسوسی آمریکا در سال 58 است.وی ادامه داد: چهارشنبه 15آبان مصادف با 8ربیع الاول شهادت امام حسن عسکری(ع)است که امام در سال 260هجری قمری به شهادت نائل شد. ائمه (ع) با 250سال امامت در بین مردم ظاهر بودند و خط امامت و ولایت و خط اسلام ناب را با تمام وجود حفظ کردند.ابطحی عنوان کرد: با شهادت امام یازدهم آغاز امامت منجی عالم حضرت مهدی (عج) آغاز شد.امام جمعه اهل تشیع ایرانشهر خاطر نشان کرد: یکی از اهداف ترامپ پاک کردن ننگ حمایت از داعش از دامانش برای انتخابات یکسال آینده است.وی با اشاره به علم کردن عروسک های خیمه شب باز آمریکا گفت: هدف آمریکا این است که عالم اسلام را به آشوب بکشد آمریکا شیطان است و آبروداری نمی کند.وی با اشاره به امید داشتن برخی دولتمردان به کسب رضایت کد خدا اضافه کرد: چرا آمریکایی ها هوای برخی عناصر داخلی را دارند این یک معما برای ملت است.حجت الاسلام و المسلمین سید شجاع الدین ابطحی عنوان کرد: وقتی خواص جامعه سخنان مقام معظم رهبری را درباره عبور از خط قرمز به دکتر ظریف شنیدند چرا گوش مالی و اعتراض شدید به برخی از دولتمردان که از فرامین رهبر عبور کردند انجام ندادند.وی در ادامه بیان کرد: نماینده پاچه خوار دولت نه غم خوار ملت، وکیل الدوله به خود جرات داد به مدت 20دقیقه 9شرط رهبری را نادیده بگیرد و برجام را بپذیرید.ابطحی با اشاره به آزادی دکتر عباسی گفت: او به جامعه برگشته تا به روشنگری های خود ادامه دهد.انتهای پیام/
