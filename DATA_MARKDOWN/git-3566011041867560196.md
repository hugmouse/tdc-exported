
# تصویب کنندگان سند 2030 نفوذی اند / آمریکا کمر همت به نابودی ملتهای آزاده بسته است

Published at: **2019-11-04T15:44:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544892.html/%D8%AA%D8%B5%D9%88%DB%8C%D8%A8-%DA%A9%D9%86%D9%86%D8%AF%DA%AF%D8%A7%D9%86-%D8%B3%D9%86%D8%AF-2030-%D9%86%D9%81%D9%88%D8%B0%DB%8C-%D8%A7%D9%86%D8%AF---%D8%A2%D9%85%D8%B1%DB%8C%DA%A9%D8%A7-%DA%A9%D9%85%D8%B1-%D9%87%D9%85%D8%AA-%D8%A8%D9%87-%D9%86%D8%A7%D8%A8%D9%88%D8%AF%DB%8C-%D9%85%D9%84%D8%AA%D9%87%D8%A7%DB%8C-%D8%A2%D8%B2%D8%A7%D8%AF%D9%87-%D8%A8%D8%B3%D8%AA%D9%87-%D8%A7%D8%B3%D8%AA)

دستیار ویژه شورای عالی مجمع جهانی تقریب مذاهب اسلامی گفت : وجود دشمن توهم نیست ، دشمن برای آشامیدن خون ملت ایران و هر ملت آزاده ای که بخواهد در برابر استکبار ایستادگی کند کمر همت بسته است.
به گزارش شبکه اطلاع رسانی راه دانا؛ به نقل از گلستان ما؛ مراسم راهپیمایی عظیم یوم الله 13 آبان در مرکز استان گلستان با حضور احاد مردم اعم از دانش آموزان ، دانشجویان ، مدیران و مردم صبح امروز از میدان شهردایر گرگان به سمت مصلی برگزار شد.
 
حجت الاسلام والمسلمین ابراهیم رازینی بازرس ویژه شورای عالی مجمع جهانی تقریب مذاهب اسلامی در جمع راهپیمایان گرگانی در مصلی نمازجمعه این شهر اظهار کرد : آنچه که امروز به عنوان نیاز اصلی جامعه مطرح است ،  بصیرت و آگاهی مردم نسبت به مسائل روز، دشمن شناسی و گم نکردن هدف و فاصله نگرفتن از صراط مستقیم و اهداف انقلاب اسلامی است.
 
حجت الاسلام رازینی افزود : امروز همه کسانی که در جمهوری اسلامی هستند رسالت دارند ، رسالت روحانیون، اساتید دانشگاه و فرهیختگان این است که نسل جوان را از گذشته پرافتخار و دشمنی استکبار جهانی آگاه کنند .
 
وی با اشاره به اینکه تصور از دشمن توهم نیست و امروز جمهوری اسلامی در معرض یک کینه توزی و دشمنی عمیق استکبار جهانی قرار دارد ، تصریح کرد : امروز کارگردان اصلی و دست برتر در قدرت دفاعی منطقه ایران اسلامی است و همین امر سبب شده دشمن جرات حمله نظامی به کشور نداشته باشد ، امروز قدرت بازدارنده منطقه هستیم و نه تنها ایران بلکه همسایه های ما در زیر قدرت دفاعی ایران در امنیت قرار دارند.
 
بازرس ویژه شورای عالی مجمع جهانی تقریب مذاهب اسلامی بیان کرد : 13 آبا سه مناسبت دارد ، نخست دستگیری امام خیمنی (ره) و تبعید ایشان به ترکیه ، دوم روش دانش آموز و تسخیر لانه جاسوسی آمریکا توسط دانش اموزان و دانشجویان و سومین مناسب هم اینب ود که امام در سال 43 به ماموران ساواک گفته بود که سربازان من در گهواره ها هستند.
 
رازینی با اشاره به اینکه فرهنگ مقاومت در برابر استکبار جواب می دهد تاکید کرد : کشورهای منطقه از انقلاب اسلامی این مهم را به خوبی آموختند که نباید پای میز مذاکره دشمن برود ، چون دشمن حتی حاضر نیست یک قدم به عقب بنشیند و به دنبال نابودی ما است.
 
وی ادامه داد: از نظر انرژی هسته ای رتبه هشتم دنیا را داریم که افتخار کمی نیست ، اما متاسفانه برخی نفوذی ها با اقداماتی چون پولشویی ، احتکار فرهنگ جامعه را به سخره می گیرند ، سند 2030 را مخفیانه تصویب کردند و باید این ها را عوامل نفوذی دشمن دانست .
 
بازرس ویژه شورای عالی مجمع جهانی تقریب مذاهب اسلامی خاطرنشان کرد : تهاجم فرهنگی، گرانی ها و مشکلات اقتصادی و تحریم را دشمن به وجود آورده و دشمن توهم نیست دشمن برای آشامیدن خون ملت ایران و هر ملتی که بخواهد در برابر استکبار ایستادگی کند کمر همت بسته است.
 
حجت الاسلام رازینی یادآور شد :  دشمن در ۴۰ سال از عمر انقلاب بارها ضربه و لطمه خورده است، امروز در دنیا به وسیله قدرت شما ملت تحقیر می شود .
انتهای پیام /
