
# ائتلاف رهبران سیاسی عراق/ دولت عبدالمهدی استعفا نمی‌دهد

Published at: **2019-11-01T14:14:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543876.html/%D8%A7%D8%A6%D8%AA%D9%84%D8%A7%D9%81-%D8%B1%D9%87%D8%A8%D8%B1%D8%A7%D9%86-%D8%B3%DB%8C%D8%A7%D8%B3%DB%8C-%D8%B9%D8%B1%D8%A7%D9%82--%D8%AF%D9%88%D9%84%D8%AA-%D8%B9%D8%A8%D8%AF%D8%A7%D9%84%D9%85%D9%87%D8%AF%DB%8C-%D8%A7%D8%B3%D8%AA%D8%B9%D9%81%D8%A7-%D9%86%D9%85%DB%8C-%D8%AF%D9%87%D8%AF)

روزنامه لبنانی الاخبار به نقل از منابع آگاه گزارش داد بین رهبر جریان صدر، رهبر ائتلاف فتح و نخست‌وزیر عراق تماس‌هایی صورت گرفته تا این ائتلاف دولتی تقویت شود.
به گزارش شبکه اطلاع رسانی راه دانا؛ روزنامه الاخبار روز جمعه با استناد به اطلاعات دریافتی خود گزارش کرد طی روز‌ها و ساعات گذشته بین هادی عامری، مقتدی صدر، و عادل عبدالمهدی، روسای جریان‌های اصلی در دولت تماسهایی برقرار شده تا مانع فروپاشی دولت و هرج‌ومرج در عراق شوند.
طبق گزارش الاخبار رهبران ائتلاف فتح، سائرون، و نخست‌وزیر عراق توافق کنند دولت را تقویت و راهکار‌های مناسبی برای فرونشاندن خشم و اعتراض مردم طراحی کنند.
دیروز برهم صالح، رئیس جمهور عراق در پیامی تلویزیونی خطاب به ملت عراق گفت عادل عبدالمهدی، نخست‌وزیر موافقت خود را با استعفا اعلام کرده و از گروه‌های سیاسی خواست در خصوص جایگزین توافق کنند. وی همچنین با برگزاری انتخابات زودهنگام موافقت کرد.
مردم عراق اعتراض به اوضاع اقتصادی و معیشتی، فساد مالی و بیکاری را از دهه اول مهرماه یعنی اول ماه میلادی اکتبر آغاز کردند، اما برخی از معترضان که به‌ نظر می‌رسید مسئله اصلی آن‌ها نه مطالبات مردم عراق، بلکه آشوب بود تظاهرات را به خشونت کشاندند.
انتهای پیام/
