
# Osnovan Vojvodjanski front

Published at: **2019-11-07T14:10:06+00:00**

Author: ****

Original: [Novinska agencija Beta](https://beta.rs/vesti/politika-vojvodina/119010-osnovan-vojvodjanski-front?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Liga socijaldemokrata Vojvodine (LSV), Vojvodjanska partija (VP) i Demokratski savez Hrvata u Vojvodini (DSHV), potpisali su danas Sporazum o saradnji kroz Vojvodjanski front, saopštio je sekretarijat LSV.Sporazum su u ime ovih partija, potpisali njihovi predsednici Nenad Čanak (LSV), Aleksandar Odžić (VP) i Tomislav Žigmanov (DSHV).Lider VP Aleksandar Odžić podsetio je na potpisivanju da su početkom godine LSV i VP potpisale sporazum o saradnji, kada su najavili širenje i okupljanje oko Vojvodjanskog fronta."Današnjim potpisivanjem sporazuma taj proces neće stati, već će u budućnosti dobiti nove članice", kazao je Odžić.On je naglasio da politički život postoji i van Beograda, odnosno da postoje ljude koji žive, rade i u Vojvodini se bave politikom."U budućnosti će Vojvodjanski front sasvim sigurno, to i danas možemo konstatovati, biti snažan politički opozicioni savez, koji će igrati dominantnu ulogu kad je u pitanju politički život u Vojvodini, ali isto tako i u čitavoj državi", poručio je Odžić.Lider DSHV Tomislav Žigmanov je istakao da ta stranka, kao najjača i jedina relevantna politička snaga hrvatske zajednice u Srbiji, zainteresovana za budućnost Srbije, a samim tim i za budućnost Vojvodine."Mi smo pod istim kišobranom već skoro 30 godina, tu se osećamo najbolje, želimo biti konstruktivni učesnici i pouzdani partneri kada je reč o realizaciji ovih ciljeva za hrvatsku zajednicu koja je ranjena, često puta na marginama društvenog života u Vojvodini", rekao je on.Predsednik LSV Nenad Čanak je napomenuo da ovakav tip okupljanja u Vojvodini može biti "seme iz koga može izrasti i podsećanje ljudi u centralnoj Srbiji i Beogradu, da gradjanska, nadnacionalna i demokratska opcija nisu zauvek nestale, da one imaju svoje predstavnike".Odgovarajući na pitanja novinara, on je rekao da je na predstojećim izborima moguća koalicija ove tri stranke, kojima će se, verovatno, pridružiti još neke vojvodjanske partije.
