
# 
        آغاز نشست سالانه سران آسه آن در بانکوک
      

Published at: **2019-11-02T16:12:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637530/%D8%A2%D8%BA%D8%A7%D8%B2-%D9%86%D8%B4%D8%B3%D8%AA-%D8%B3%D8%A7%D9%84%D8%A7%D9%86%D9%87-%D8%B3%D8%B1%D8%A7%D9%86-%D8%A2%D8%B3%D9%87-%D8%A2%D9%86-%D8%AF%D8%B1-%D8%A8%D8%A7%D9%86%DA%A9%D9%88%DA%A9)

به گزارش بولتن نیوز، به نقل از خبرگزاری فرانسه، سران اتحادیه کشورهای جنوب شرقی آسیا (آسه آن) روز شنبه در مراسم افتتاحیه نشست سالانه خود در بانکوک که پیمان بزرگ تجارت آزاد منطقه آسیا-اقیانوس آرام محور اصلی مذاکرات آن است، خواستار گشایش بازار منطقه ای شدند.چین که در جنگ تجاری با آمریکا است، تلاش دارد نفوذ خود را در منطقه تقویت کند و در خط مقدم دفاع از این توافق موسوم به « مشارکت اقتصادی جامع منطقه ای » قرار دارد.اگر این توافق حاصل شود، بزرگترین منطقه تجارت آزاد جهان ایجاد خواهد شد که حدود نیمی از جمعیت جهان و بیش از 30 درصد تولید ناخالص داخلی جهان در آن حضور خواهد داشت.پرایوت چان-اوچا، نخست وزیر تایلند گفت: « باید اولویت را بر همکاری منطقه ای با هدف بیشترین ارتباط ممکن بین کشورها قرار داد.»ماهاتیر محمد، نخست وزیر مالزی نیز گفت: « ما باید کاملا از قدرت خود استفاده کنیم و قدرت ما در بازار ما است.»10 کشور عضو اتحادیه کشورهای جنوب شرق آسیا (اندونزی، تایلند، سنگاپور، مالزی، فیلیپین، ویتنام، میانمار، کامبوج، لائوس و برونئی) از روز شنبه تا دوشنبه در پایتخت تایلند گرد هم آمده اند.مون جائه-این رئیس جمهور کره جنوبی، لی کچیانگ، دمیتری مدودف، آبه شینزو، نخست وزیران چین، روسیه و ژاپن نیز در این نشست حضور دارند.دونالد ترامپ، رئیس جمهور آمریکا مهمترین غایب این دیدار است. ویلبر راس، وزیر بازرگانی آمریکا و رابرت اوبراین مشاور امنیت ملی آمریکا به نمایندگی از ترامپ در این نشست شرکت کرده اند.چین با استفاده از خلأ ایجاد شده از سوی واشنگتن، همه تلاش خود را می کند تا در این سه روز پیمان بزرگ تجارت آزاد منطقه آسیا-اقیانوس آرام را پیش ببرد.در این طرح که در سال 2012 راه اندازی شد اما هنوز تحقق نیافته است، 10 کشور عضو آسه آن و همچنین چین، هند، ژاپن، کره جنوبی، استرالیا و نیوزیلند شرکت دارند.آسه آن و شرکای احتمالی آن تا پایان امسال به یکدیگر مهلت داده اند تا در مورد این پیمان به توافق برسند.اما هند که نگران هجوم گسترده کالاهای چینی ارزان قیمت به بازار داخلی خود است، روز جمعه همچنان نشان داد که تمایل چندانی به این طرح ندارد. این کشور همچنین به دیدگاه یکجانبه پکن انتقاد دارد و به این ترتیب، این تردید وجود دارد که در جریان مذاکرات نشست سران در بانکوک پیشرفتی واقعی حاصل شود.
