
# پدر سردار شهید عمران همرنگ، به فرزند شهیدش پیوست

Published at: **2019-11-05T11:48:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545045.html/%D9%BE%D8%AF%D8%B1-%D8%B3%D8%B1%D8%AF%D8%A7%D8%B1-%D8%B4%D9%87%DB%8C%D8%AF-%D8%B9%D9%85%D8%B1%D8%A7%D9%86-%D9%87%D9%85%D8%B1%D9%86%DA%AF--%D8%A8%D9%87-%D9%81%D8%B1%D8%B2%D9%86%D8%AF-%D8%B4%D9%87%DB%8C%D8%AF%D8%B4-%D9%BE%DB%8C%D9%88%D8%B3%D8%AA)

پدر سردار شهید عمران همرنگ پس از تحمل سال ها رنج دوری از فرزند شهیدش به دیار باقی شتافت.
به گزارش شبکه اطلاع رسانی راه دانا؛ به نقل از سبلان‌ما، حاج علی همرنگ پدر سردار شهید والامقام عمران همرنگ پس از تحمل سالها رنج دوری از فرزند شهیدش بر اثر کهولت سن به دیار باقی شتافت.
مراسم تشییع و تدفین پدر این شهید والامقام امروز ساعت ساعت ۱۱ از مقابل مسجد ائمه به سمت آرامستان غریبان برگزار می شود.
عمران همرنگ، در 2 فروردین 1338  در خانواده ‏اى کشاورز، در روستاى رضى از توابع مشکین ‏شهر متولد شد.دوران ابتدایى را در روستاى رضى مشکین ‏شهر گذراند و با آغاز دوره راهنمایى همراه پدر (على همرنگ) و مادر به اردبیل نقل مکان کرده و در محله سلمان ‏آباد (وحدت) ساکن شد. وی ضمن تحصیل  در کارگاه فرش‏بافى که در منزل دایر کرده بودند، نیزکار می کرد.
وی با پیروزى انقلاب اسلامى به عضویت سپاه پاسداران انقلاب اسلامى درآمد. بعد از مدتى تحصیلات خود را ادامه داد و هم‏زمان با حضور در جبهه ‏هاى جنگ، موفق به اخذ دیپلم شد. 
عمران، در سن 21 سالگى وقتى که امام فرمودند "پاسداران ازدواج کنند" با دخترعمویش ازدواج کرد و نهایتا  پس از سه سال حضور در جبهه‏ های نبرد حق علیه باطل  در حالیکه  قائم مقامی فرمانده گردان حضرت قاسم (س) از لشکر 31 عاشورا را بر عهده داشت در اسفند 65 درعملیات کربلای 5ودر کنار «نهر جاسم» به درجه رفیع شهادت نائل شد و در آرامستان غریبان اردبیل به خاک سپرده شد.

        فرازی از وصیت نامه سردار شهید عمران همرنگ؛
      
شکر خدایی را که به ما توفیق داد تا در این جنگ شرکت کنیم و شاهد پیروزی ها و دلاوری های سپاه اسلام باشیم اکنون در ایام محرم هستیم ماهی که خون بر شمشیر پیروز شد ماهی که تاریکی ها را پس زد و نور را پیروزی گردانید برادران و خواهران عزیزم رسالت ما در مقابل اسلام و انقلاب و همه شهیدان و کیفیت ادامه راه آنان در رساندن پیام مظلومیت اسلام و مظلومیت این انقلاب که بر همه جهانیان بسی سنگین است بر عهده ماست من هم مثل تمامی برادران جان بر کف به غیر از جان چیزی ندارم که به دین اسلام هدیه کنم لذا خواستم جان خود را در راه اسلام و عقیده ام و قرآنم قربانی کنم ایمان ما استوار و قلب ما آرام است ما را گریه مادران داغدیده و زاری خواهران بی برادر و اشک سالخوردگان و خردسالان از راه خویش بازنمی گرداند
انتهای پیام/
