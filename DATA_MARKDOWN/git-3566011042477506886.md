
# لباس های گرم هدیه خیرگمنام در فصل سرد/ توزیع 200 کاپشن بین دانش آموزان نیازمند سرعینی

Published at: **2019-11-05T16:24:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545204.html/%D9%84%D8%A8%D8%A7%D8%B3-%D9%87%D8%A7%DB%8C-%DA%AF%D8%B1%D9%85-%D9%87%D8%AF%DB%8C%D9%87-%D8%AE%DB%8C%D8%B1%DA%AF%D9%85%D9%86%D8%A7%D9%85-%D8%AF%D8%B1-%D9%81%D8%B5%D9%84-%D8%B3%D8%B1%D8%AF--%D8%AA%D9%88%D8%B2%DB%8C%D8%B9-200-%DA%A9%D8%A7%D9%BE%D8%B4%D9%86-%D8%A8%DB%8C%D9%86-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D9%86%DB%8C%D8%A7%D8%B2%D9%85%D9%86%D8%AF-%D8%B3%D8%B1%D8%B9%DB%8C%D9%86%DB%8C)

با فرا رسیدن روزهای سرد پاییزی یک خیر گمنام شهر ایردموسی ، اقدام به خرید 200 کاپشن نو برای دانش آموزان نیازمند شهرستان سرعین کرد.
به گزارش شبکه اطلاع رسانی راه دانا؛  سبلان‌ما،حجت الاسلام پیری طلبه جهادگر شهر ایردموسی که مسئولیت پخش این لباس ها را بر عهده داشت در گفتگو با خبرنگار سبلان‌ما،اظهار داشت: 200 کاپشن نو به ارزش مالی 300 میلیون ریال خریداری و برای توزیع در اختیار ما قرار گرفت، ضمن این که تمام این وجوه توسط خیری گمنام که تاکید بر خرید تولیدات داخلی داشتند انجام گرفت.
وی افزود: با بارش اولین برف پاییزی در منطقه و با کمک فعالان مجازی شهرستان سرعین، کاپشن های خریداری شده بین دانش آموزان نیازمند روستاهای شهرستان سرعین که از قبل شناسایی شده بوند، توزیع شد.
این طلبه جهادگر گفت: شهر ایردموسی خیرین زیادی در این زمینه ها دارد که هر زمان در کارهای خیر و خدا پسند پیش قدم هستند و  همیشه ترجیح دادند اسمشان گمنام بماند و هیچ گاه حاضر به معرفی خود نشده اند.
پیش از این توزیع کفش، لباس و بسته تحصیلی در اول مهر بین دانش آموزان، توزیع بسته های غذایی در مناسبت ها و زمانهای مشخص از جمله کارهای خداپسندی است که خیرین اقدام به خرید آنها کرده و این طلبه جهادگر که اعتماد خیرین را نیز جلب کرده اقدام به توزیع عادلانه آنها بین نیازمندان سرعین کرده است.
 
انتهای پیام/
