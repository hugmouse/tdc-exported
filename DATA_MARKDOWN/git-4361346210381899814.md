
# 
        45 éve töretlen a Golf sikere
      

Published at: **2019-11-02T14:30:00+00:00**

Author: **Bors**

Original: [www.borsonline.hu](http://www.borsonline.hu/aktualis/45-eve-toretlen-a-golf-sikere/185690)


        Nincs még egy olyan személykocsi az autózás történetében, amely több mint négy évtizeden keresztül kategóriateremtő etalonnak számít: a Volkswagen Golf 45 éve halmozza a sikereket. Még a versenytársak is a legendás típushoz mérik a saját teljesít­ményüket. Most Wolfsburgban bemutat­kozott a Golf nyolcadik generációja. 
        Nincs még egy olyan személykocsi az autózás történetében, amely több mint négy évtizeden keresztül kategóriateremtő etalonnak számít: a Volkswagen Golf 45 éve halmozza a sikereket. Még a versenytársak is a legendás típushoz mérik a saját teljesít­ményüket. Most Wolfsburgban bemutat­kozott a Golf nyolcadik generációja.
      
A legsikeresebb európai autó történetében ezzel új fejezet kezdődött, ami a gyáriak szerint még sosem volt ilyen előremutató. Az egyidejűleg bevezetett hibrid verziókkal ugyanis elektromossá teszi a kompakt osztályt.
Digitális belső tere az intuitív működés új dimenzióját hozza el. A támogatott vezetés akár 210 km/órás sebességig is lehetséges. Ez az első Volkswagen, amely a Car2X-en keresztül intelligens adatfeldolgozásra képes a forgalomról, vagyis képes előre figyelmeztetni a veszélyekkel szemben.
A nyolcadik Golf nem kevesebb mint öt hibrid hajtású változatban kapható decembertől. Bemutatója a 48V-os technológia premierje is egyben: ékszíjas generátor-indító, 48V-os lítium-ion akkumulátor és a legújabb generációs hatékony TSI-motorok új mild-hibrid hajtást alkotnak az eTSI-ben.
Kézzelfogható előnyei: a fogyasztás akár 10 százalékkal csökkent, és a jármű rendkívül mozgékony és kényelmes. 110, 130 és 150 lóerős kivitelben választható.
Két plug-in hibrid hajtású változatban is kapható lesz. Az új efficiency változat 150 kW/204 LE teljesítményt generál, míg a nagyon sportos GTE 180 kW/245 LE teljesítményt nyújt. Mindkét verziója 13 kWh-os lítium-ion akkumulátorral kerül bevezetésre, amely nagyobb, kb. 60 kilométeres elektromos üzemű hatótávolságot tesz lehetővé, és ideiglenesen a Golfot nulla kibocsátású járművé teszi.
Az új Golf hajtáslánc-lehetőségei között szerepel benzin (TSI), dízel (TDI) és földgáz meghajtás (TGI), két négyhengeres benzinmotor, 90 és 150 lóerő közti teljesítménnyel.
