
# డేంజర్‌ అప్లికేషన్లు

Published at: **2019-11-04T00:00:36+00:00**

Author: ****

Original: [Andhrajyothy](https://www.andhrajyothy.com/artical?SID=945518)

ADVT
ఒక వెబ్‌సైట్‌ ఓపెన్‌ కాకపోయినా, మీరు పనిచేసే ఆఫీస్‌లో గానీ, స్కూల్‌లో గానీ కొన్ని సైట్లు ఓపెన్‌ కాకుండా బ్లాక్‌ చేసి ఉన్నా అందరికీ మొట్ట మొదట గుర్తొచ్చే విషయం ‘విపిఎన్‌’. ఈ మధ్య కాలంలో మన దగ్గర కూడా విపిఎన్‌ అప్లికేషన్ల వినియోగం బాగా పెరిగింది. అయితే ఈ అప్లికేషన్ల ద్వారా చాలామంది వ్యక్తిగత డేటా ఇతరుల చేతుల్లోకి వెళుతోంది అన్నది ఆందోళన కలిగించే అంశం. ఈ నేపథ్యంలో విపిఎన్‌ అప్లికేషన్లను ఉపయోగించడం ఎంతవరకు శ్రేయస్కరం అన్నది తెలుసుకుందాం.
 
విపిఎన్‌ యాప్స్‌లో ఉచితం, పెయిడ్‌ అప్లికేషన్స్‌ ఉంటాయి. ఉచితంగా లభించే వాటికి వీలైనంత వరకు దూరంగా ఉండండి. మీ ఫోన్‌లో లేదా కంప్యూటర్‌లో మీరు ఓపెన్‌ చేయాలనుకున్న ట్రాఫిక్‌ మొత్తం ఆయా సర్వీసుల సర్వర్ల నుంచి రీరూట్‌ చేయబడుతూ ఉంటాయి. ఇలా భారీ మొత్తంలో డేటా ట్రాఫిక్‌ హ్యాండిల్‌ చేయగలిగే విధంగా సర్వర్లు మెయింటెన్‌ చేయాలంటే చాలా ఖర్చుతో కూడుకున్న వ్యవహారం. అలాంటప్పుడు మీకు గూగుల్‌ ప్లే స్టోర్‌లో గానీ, విండోస్‌ కంప్యూటర్‌లో గానీ లభించే ఉచిత విపిఎన్‌ సర్వీసులు ఒకవైపు తమకు డబ్బు ఖర్చు అవుతూనే మీకు ఉచితంగా ఎలా సేవ చేస్తున్నాయన్న సందేహం మీకు రావాలి. కచ్చితంగా అలాంటి అప్లికేషన్స్‌ మీ నుంచి డబ్బులు తీసుకోపోయినప్పటికీ, మీ డేటాని అమ్ముకోవడం ద్వారా డబ్బు సంపాదిస్తూ ఉంటాయి. కాబట్టి ఎట్టి పరిస్థితుల్లో కూడా ఉచిత విపిఎన్‌ అప్లికేషన్ల జోలికి వెళ్ళకండి.
 

        ప్రైవసీ పాలసీ
      
ఉచిత విపిఎన్‌ సర్వీస్‌ వాడబోయే ముందు దాంట్లో పేర్కొన్న నియమ నిబంధనలను ఒకసారి నిశితంగా పరిశీలిస్తే ఆశ్చర్యపోతారు. అందులో స్పష్టంగా మీ డేటా థర్డ్‌ పార్టీలకి షేర్‌ చేయబడుతుందని స్పష్టంగా పేర్కొని ఉంటుంది. అదంతా మనం చదవకపోవడం వల్ల మన చేజేతులా మన వ్యక్తిగత సమాచారం ఇతరుల బారిన పడేలా చేస్తుంటాం. అంతేకాదు, గూగుల్‌ ప్లే స్టోర్‌, ఇతర ప్లాట్‌ ఫామ్స్‌ నుంచి భారీ మొత్తంలో ఇండియన్స్‌ డౌన్‌లోడ్‌ చేసుకుంటున్న విపిఎన్‌ అప్లికేషన్లు చైనా నుంచి ఆపరేట్‌ చేయబడుతున్నవి కావడం గమనార్హం. ప్రపంచవ్యాప్తంగా అనేక దేశాలు, వాటి ప్రజల మీద పరోక్షంగా నిఘా పెట్టడం చైనాకు చాలా కాలంగా అలవాటు. చైనా ప్రభుత్వంతో ఈ విపిఎన్‌ అప్లికేషన్లు డేటాని షేర్‌ చేసుకుంటాయి.
 

        మాల్‌వేర్స్‌
      
బాగా పాపులర్‌ అయిన విపిఎన్‌ అప్లికేషన్లు పరవాలేదు గానీ, అంతగా ప్రాచుర్యం పొందని చిన్న చిన్న విపిఎన్‌ అప్లికేషన్లలో అంతర్గతంగా మాల్‌వేర్‌ ఉన్నట్లు గతంలో అనేక ప్రముఖ యాంటీ వైరస్‌ సంస్థల నివేదికల ద్వారా అర్థమైంది. ఉదాహరణకు 150 విపిఎన్‌ అప్లికేషన్లు నిశితంగా పరిశీలించగా, అందులో 27 అప్లికేషన్లలో మాల్‌వేర్‌ ఉన్నట్లు వెల్లడయింది. ప్రముఖ యాంటీవైరస్‌ సంస్థ వైరస్‌ టోటల్‌
ఈ ఫలితాలు వెల్లడించింది.
 

        ఎలాంటిది ఎంచుకోవాలి?
      
ఒకవేళ మీ అవసరాలకోసం తప్పనిసరిగా విపిఎన్‌ అప్లికేషన్‌ వాడాలంటే ఖచ్చితంగా బాగా పాపులరైన నార్డ్‌ విపిఎన్‌, ఎక్స్‌ప్రెస్‌ విపిఎన్‌, సైబర్‌ గోస్ట్‌ వంటి సర్వీసులకి సబ్‌స్ర్కిప్షన్‌ చెల్లించడం ద్వారా ఉపయోగించండి. ఒకసారి సబ్‌స్ర్కిప్షన్‌ తీసుకుంటే మీ ఫోన్‌, కంప్యూటర్‌, ల్యాప్‌టాప్‌... ఇలా ఎన్ని రకాల డివైజ్లను ఒకేసారి కనెక్ట్‌ చేసుకునే అవకాశం అవి కల్పిస్తున్నాయి అన్నది కచ్చితంగా పరిశీలించండి. మీ దగ్గర భారీ మొత్తంలో డివైజ్‌లు ఉంటే వాటన్నిటికీ విపిఎన్‌ ఉపయోగించుకోవచ్చు. అలాగే మీరు ఎంపిక చేసుకునే పెయిడ్‌ విపిఎన్‌ సర్వీస్‌ ఓపెన్‌ విపిఎన్‌, ఓపెన్‌ ఎస్‌ఎ్‌సహెచ్‌ వంటి పలు రకాల ఎన్ర్కిప్షన్‌ పద్ధతుల ద్వారా మీ డేటాని సురక్షితంగా కాపాడే విధంగా ఉండాలి. అలాగే ఒకవేళ కనెక్షన్‌ డ్రాప్‌ అయినప్పుడు, అప్పటివరకు మీ అన్ని ఆన్‌లైన్‌ యాక్టివిటీలు నిలిపి వేసే విధంగా ‘కిల్‌ స్విచ్‌’ అనే సదుపాయం కూడా దాంట్లో ఉండాలి. మీ ఒరిజినల్‌ ఐపీ అడ్రస్‌ అవతలి వారికి తెలియకుండా ఉండటం కోసం ఇది ఉపయోగపడుతుంది.
 అలాగే ప్రపంచవ్యాప్తంగా ఎన్ని లొకేషన్లకు సంబంధించిన సర్వర్లని మీరు సబ్‌స్ర్కైబ్‌ చేసే విపిఎన్‌ సపోర్ట్‌ చేస్తుందా అన్నది కూడా పరిశీలించాలి! అధికశాతం విపిఎస్‌ సర్వీసులు 30 రోజుల పాటు ఉచితంగా టెస్ట్‌ చేసుకునే విధంగా పెయిడ్‌ సబ్‌స్ర్కిప్షన్‌ అందిస్తుంటాయి. దీనికి మీరు చేయాల్సిందల్లా మీ క్రెడిట్‌ కార్డు లింక్‌ చేయడం మాత్రమే. 30 రోజులు ముగిసిన తర్వాత మీ క్రెడిట్‌ కార్డు నుంచి మొట్టమొదటి బిల్‌ ఆటోమేటిక్‌గా కట్‌ అవుతుంది. ఒకవేళ ఆ సర్వీ్‌సతో మీరు సంతృప్తి చెందకపోతే ఆ లోపల మీరు సబ్‌స్ర్కిప్షన్‌ క్యాన్సిల్‌ చేసుకోవచ్చు. వేరే ప్రోడక్ట్‌ ఎంపిక చేసుకోవచ్చు. టార్‌ వాడొచ్చా? అయితే మరికొంతమంది విపిఎన్‌ బదులుగా టార్‌ నెట్‌వర్క్‌ వాడుతుంటారు. వాస్తవానికి పెద్దగా నమ్మశక్యం గానీ థర్డ్‌ పార్టీ విపిఎన్‌ సర్వీసులతో పోలిస్తే ప్రపంచవ్యాప్తంగా వేలాదిమంది వాలంటీర్స్‌ చేత నిర్వహించబడుతున్న లాభాపేక్షలేని టార్‌ నెట్‌వర్క్‌ ద్వారా రక్షణ పొందడం శ్రేయస్కరం. దీన్ని ఉపయోగించాలంటే మీ కంప్యూటర్లో, ఫోన్లో టార్‌ బ్రౌజర్‌ ఇన్‌స్టాల్‌ చేసుకోవాలి. ప్రపంచవ్యాప్తంగా ఉన్న మూడు టార్‌ రిలేల ఆధారంగా మీ ట్రాఫిక్‌ మొత్తం ఎన్‌క్రి్‌ప్ట చేయబడిన ప్రయాణం చేస్తుంది. అంతేకాదు ఏ వెబ్‌సైట్‌ ఓపెన్‌ చేసినప్పుడైనా కావాలంటే కొత్త సర్క్యూట్‌ క్రియేట్‌ చేసే విధంగా కూడా రిక్వెస్ట్‌ చేయవచ్చు. అంతేకాదు ఈ బ్రౌజర్‌లో మరింత ప్రైవసీ కల్పించే అనేక యాడాన్స్‌ ఉండడంతో పాటు ప్రమాదకరమైన ఫ్లాష్‌ వంటి ప్లగ్‌ ఇన్స్‌ డిజేబుల్‌ చేయబడి ఉంటాయి. దీంట్లో అనేక సెక్యూరిటీ లెవెల్స్‌ కూడా మన అవసరాన్ని బట్టి ఎంపిక చేసుకోవచ్చు. 

        ప్రాక్జీకీ, విపిఎన్‌కీ తేడా?
      
వెబ్‌ ప్రాక్జీ అనే పదం కూడా తరచూ వినిపిస్తూ ఉంటుంది. చాలా సందర్భాల్లో ఈ రెండింటినీ ఒక దాని బదులు మరొకటి వాడుతుంటారు. వాస్తవానికి రెండూ ఒకే రకంగా పనిచేసినప్పటికీ, రెండిటికి మధ్య కొన్ని వ్యత్యాసాలు ఉన్నాయి. మీరు ఏదైనా నిర్దిష్టమైన వెబ్‌సైట్‌ ఓపెన్‌ చేయడానికి ప్రయత్నించినప్పుడు, ఆ వెబ్‌ సర్వర్‌కి మీ ఐపీ అడ్రస్‌ నేరుగా కన్పిస్తుంది. అలా కాకుండా ప్రాక్జీ వాడినప్పుడు, మీ ఒరిజినల్‌ ఐపీ అడ్రస్‌ బదులుగా మీరు ఉపయోగించిన ప్రాక్జీ సర్వర్‌కి మీ రిక్వెస్ట్‌ పంపించబడి, అక్కడ నుంచి అవతల ఉన్న సర్వర్‌కి ఆ ప్రాక్జీ సర్వర్‌ ద్వారా రిక్వెస్ట్‌ వెళుతుంది. అంటే మీ ఒరిజినల్‌ ఐపీ అడ్ర్‌సని అవతల ఉన్న సర్వర్‌ తెలుసుకునే అవకాశమే ఉండదు. ఇక్కడ విపిఎన్‌ కూడా అదే రకమైన పనిచేసినప్పటికీ, విపిఎన్‌ సర్వీసులు మరింత మెరుగ్గా పనిచేస్తాయి. ప్రాక్జీ సర్వలలో డేటా ఎన్‌క్రిప్షన్‌ జరగదు. ఫలితంగా డేటా మ్యాన్‌ ఇన్‌ మిడిల్‌ అటాక్స్‌ అనే పద్ధతుల ద్వారా చాలా సులభంగా హ్యాక్‌ చేసే ప్రమాదముంటుంది. అందుకే వీలయినంత వరకు సులభంగా లభించే ఉచిత ప్రాక్జీ సర్వర్ల మీద ఆధారపడకుండా ఉండాలి.
 

        ఎస్‌ఎ్‌సహెచ్‌ టన్నెలింగ్‌
      
అదేవిధంగా ఎస్‌ఎ్‌సహెచ్‌ టన్నెలింగ్‌ అనే పదం కూడా మనం వింటూ ఉంటాం. లైనెక్స్‌, మ్యాక్‌ ఆపరేటింగ్‌ సిస్టంలు వాడేవారికి ఈ పదం బాగా సుపరిచితం. రిమోట్‌ లాగిన్స్‌, ఫైల్‌ ట్రాన్స్‌ఫర్లని ప్రమాదకరమైన నెట్‌వర్క్‌లలో కాపాడటం కోసమే ఈ టెక్నిక్‌ ఉపయోగపడుతుంది. విపిఎన్‌తో పోలిస్తే ఈ టన్నెలింగ్‌ని సెటప్‌ చేయడం కొద్దిగా కష్టసాధ్యంగా ఉంటుంది. ఇటీవల విండోస్‌ 10 యూజర్లకి కూడా ఓపెన్‌ ఎస్‌ఎ్‌సహెచ్‌ అందుబాటులోకి వచ్చింది.
 

        విపిఎన్‌ సర్వీసుల్లో భారీ మొత్తంలో వినియోగదారుల డేటా థర్డ్‌ పార్టీ కంపెనీలకి అమ్ముకుంటున్న కొన్ని సంస్థల భాగోతం గతంలో బయటపడింది. అలాంటి వాటిలో ‘హోలా విపిఎన్‌’ మరియు ఫేస్‌బుక్‌ సంస్థకు చెందిన ‘ఒనావో విపిఎన్‌’ ప్రధానమైనవి. వీటికి సాధ్యమైనంత దూరంగా ఉండండి. వీటితోపాటు ‘హైడ్‌మైయాస్‌’, ‘బెటర్‌నెట్‌’ విపిఎన్‌ సర్వీసులు కూడా వినియోగదారుల డేటాను దుర్వినియోగం చేస్తున్నట్లుగా ఆధారాలతో సహా గతంలో పలుమార్లు వెలుగులోకి వచ్చింది.
      

        -నల్లమోతు శ్రీధర్‌
      

        fb.com/nallamothusridhar
      
