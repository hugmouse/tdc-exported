
# మాజీ ప్రధాని కుమార్తెకు బెయిలు...

Published at: **2019-11-04T18:24:32+00:00**

Author: ****

Original: [Andhrajyothy](https://www.andhrajyothy.com/artical?SID=946273)

ADVT
లాహోర్: పాకిస్థాన్ మాజీ ప్రధాని నవాజ్ షరీప్ కుమార్తె, పాకిస్థాన్ ముస్లిం లీగ్-నవాజ్ (పీఎంఎల్-ఎన్) నేత మరియం నవాజ్‌కు లాహోర్ హైకోర్టు సోమవారంనాడు బెయిల్ మంజూరు చేసింది. చౌదరి షుగర్ మిల్స్ (సీఎస్ఎం) కేసులో ఈ బెయిలు మంజూరైంది.
 
మనీ లాండరింగ్‌కు సంబంధించిన ఈ కేసులో సంబంధిత పార్టీల వాదనను విన్న హైకోర్టు ద్విసభ్య బెంచ్ గత అక్టోబర్ 31న తీర్పును వాయిదా వేసింది. మరియం, ఆమె కజిన్‌ను నేషనల్ అకౌంటబిలిటీ బ్యూరో (ఎన్‌ఏబీ) గత సెప్టెంబర్ 25న అరెస్టు చేసి ఎన్ఏబీ ప్రత్యేక కోర్టు ముందు హాజరు పరచింది. వెంటనే వారిని జ్యుడిషియల్ కస్టడీలోకి తీసుకోవాల్సిందిగా ప్రత్యేక కోర్టు ఆదేశించింది. కాగా, సీఎస్ఎం కేసులో మరియం తండ్రి నవాజ్ షరీఫ్‌కు వైద్య కారణాల రీత్యా గత వారం లాహోర్ హైకోర్టు బెయిలు మంజూరు చేసింది.
