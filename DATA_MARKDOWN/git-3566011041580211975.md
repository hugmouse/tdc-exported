
# شاهد افول قدرت آمریکا در تمام ابعاد هستیم/سراب وابستگی موجب عقبگرد کشورها شده است

Published at: **2019-11-03T21:44:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544628.html/%D8%B4%D8%A7%D9%87%D8%AF-%D8%A7%D9%81%D9%88%D9%84-%D9%82%D8%AF%D8%B1%D8%AA-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AA%D9%85%D8%A7%D9%85-%D8%A7%D8%A8%D8%B9%D8%A7%D8%AF-%D9%87%D8%B3%D8%AA%DB%8C%D9%85-%D8%B3%D8%B1%D8%A7%D8%A8-%D9%88%D8%A7%D8%A8%D8%B3%D8%AA%DA%AF%DB%8C-%D9%85%D9%88%D8%AC%D8%A8-%D8%B9%D9%82%D8%A8%DA%AF%D8%B1%D8%AF-%DA%A9%D8%B4%D9%88%D8%B1%D9%87%D8%A7-%D8%B4%D8%AF%D9%87-%D8%A7%D8%B3%D8%AA)

یکی از محوری ترین مباحثی که طرفداران رابطه با آمریکا و سازش در برابر استکبار د بیان می کنند تاثیر ارتباط با آمریکا به عنوان یک ابر قدرت سیاسی و نظامی بر رشد و پیشرفت ایران است، این در حالی است که تجربه های مختلف تاریخی در قرن اخیر ابطال این گزاره را بارها به نمایش گذارده است.
به گزارش شبکه اطلاع رسانی راه دانا به نقل از عصر همدان؛ طرفداران سازش رابطه با این ابرقدرت استعماری و استکباری یکی از مهمترین راه های رشد و ارتقا شرایط کشور را دنباله روی از آمریکا و سایر کشورهای همراه با این حرثومه ظلم می دانند.
این در حالی است که تجربه های مختلف تاریخی در قرن اخیر ابطال این گزاره را بارها به نمایش گذارده است.
یکی از غلط ترین مشهوراتی که استکبار سعی دارد به وسیله طرفداران خود در کشور جا بیندازد این است که مثلا اگر ژاپن و آلمان رشد کرده است دلیل آن تبعیت از سیاستهای آمریکا در عرصه اقتصاد و بین الملل است.
اما واقعیت تاریخی که این گروه سعی دارد آن را کتمان کند دقیقا همین نکته است  که آن چه کشورهایی نظیر آلمان و ژاپن را به رشد رسانده است اولا تکیه این کشورها بر سرمایه های درونی و توانایی ها خودشان بوده است ،دوما اینکه دقیقا از وقتی که این کشورها به لحاظ اقتصادی و صنعتی تئوری های مدیریتی خود را بر جدایی از سیاستهای استکباری آمریکا استوار کرده اند.
افول قدرت آمریکا فقط به این نکته باز نمی گردد و در تمام ابعاد نظامی ،اقتصادی و حتی رشد تکنولوژیک و تجاری نیز این سرعت کاهش قدرت چنان شتابان است که این کشور را مجبور به ایجاد جنگهای تجاری با رقبای خود نظیر چین کرده است.
کاهش قدرت و مرگ تدریجی رویای امریکا بی شکست در سالهای گذشته چنان شدتی دارد که حتی بسیاری از جامع شناسان و تحلیلگران غربی را نیز متحیر کرده است.
یکی دیگر از دلایل فرسود شدن قدرت آمریکا را می توان از بین رفتن قدرت نرم فرهنگی و اقتصادی دانست .اگر قرار بود که کشوری به دلیل همراهی با آمریکا امروز دارای قدرت برتر جهان یا مسیر رشد و توسعه باشد پس وضعیت پاکستان،مصر،آذربایجان و حتی ترکیه چرا با معیارهای توسعه فاصله چشم گیری دارد.
این کشورها و بسیاری دیگر حتی در برابر برخی شاخصهای سلامت نیز در برابر جمهوری اسلامی از وضعیت بسیار نامطلوبی برخوردارند.
رهبری انقلاب بارها در سالهای گذشته با نگاهی دقیق و تبیینی درست به افول قدرت نرم آمریکا پرداخته اند.
ایشان با اشاره به اذعان بسیاری از سیاسیون و جامعه شناسان معتبر دنیا مبنی بر فرسوده شدن و از بین رفتن «قدرت نرمِ» آمریکا گفتند: قدرت نرم امریکا به معنای «اقناع و قبولاندن نظر خود به کشورهای دیگر»، اکنون در ضعیف ترین موقعیت ممکن قرار دارد و بخصوص از زمان روی کار آمدن رئیس جمهور فعلی امریکا نه تنها ملتها بلکه دولتهای اروپا، چین، روسیه، هند، افریقا و امریکای لاتین نیز با تصمیم های امریکا صراحتاً مخالفت می کنند.
به نظر می رسد تبیین دقیق وضعیت رشد و پیشرفت کشورهای توسعه یافته و دلایل این رشد و همچنین بیان واقعیتهای تاریخی از کشورهای عضو بلوک غرب و دنباله روهای آمریکا به لحاظ شاخصهای اقتصادی و اجتماعی در روشنگری نسبت به واقعیت نظریه دروغین رشد در زیر سایه ارتباط با آمریکا موثر خواهد بود.
رشد و ارتقا کشور عزیزمان قطعا با تکیه بر اراده توده های انقلابی و آگاه و ظرفیتهای درون زای اقتصادی مهیا خواهد شد .همانطور که در چهل سال گذشته و حتی پیش از آن هر گاه با تکیه با تدبیر و عقلانیت در برابر وابستگی قد علم کرده ایم در شاخصهای مادی و معنوی به رشد دست یافته ایم.
انتهای پیام/
