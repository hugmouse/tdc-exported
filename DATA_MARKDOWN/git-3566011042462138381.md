
# همدانی ها با 90 ایستگاه صلواتی به زائرین اربعین خدمت رسانی کردند

Published at: **2019-11-06T21:05:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545302.html/%D9%87%D9%85%D8%AF%D8%A7%D9%86%DB%8C-%D9%87%D8%A7-%D8%A8%D8%A7-90-%D8%A7%DB%8C%D8%B3%D8%AA%DA%AF%D8%A7%D9%87-%D8%B5%D9%84%D9%88%D8%A7%D8%AA%DB%8C-%D8%A8%D9%87-%D8%B2%D8%A7%D8%A6%D8%B1%DB%8C%D9%86-%D8%A7%D8%B1%D8%A8%D8%B9%DB%8C%D9%86-%D8%AE%D8%AF%D9%85%D8%AA-%D8%B1%D8%B3%D8%A7%D9%86%DB%8C-%DA%A9%D8%B1%D8%AF%D9%86%D8%AF)

مراسم تجلیل از خادمین اربعین حسینی با حضور مسئولین استانی و خدمتگزاران ایستگاه های صلواتی  در حسینیه امام خمینی ره این شهر برگزار شد.
به گزارش شبکه اطلاع رسانی راه دانا به نقل از عصر همدان؛ اختتامیه خیمه های نوکری و ایستگاه های صلواتی زائرین اربعین حضرت اباعبدالله الحسین(ع) پیش از ظهر امروز با حضور هزاران نفری خادمان ایستگاه ها صلواتی از نقاط مختلف استان همدان و مسئولین استانی و برگزار گردید.
آیت الله حبیب الله شعبانی، نماینده ولی فقیه در استان همدان به عنوان سخنران اصلی این برنامه با توجه به لزوم شناخت اهل بیت(ع) اظهار کرد: شناخت مقام اهل بیت ما را مخلص‌تر و عاشق‌ تر به آن ها خواهد کرد.
وی با توجه به جایگاه اصلی انسان در روز قیامت افزود: خداوند بنا دارد تا انسان تبعید شده به زمین را دوباره به جایگاه خود بازگرداند.
شعبانی شناخت مقام و سیره اهل بیت را مقدمه رسیدن به جایگاه واقعی انسان ها دانست و اضافه کرد: شناخت اهل بیت (ع)یکی از راه‌هایی است که انسان با آن می تواند به جایگاه واقعی خود بازگردد.
نماینده ولی فقیه استان همدان گفت: راه برون رفت از مشکلات موجود در این عالم تمسک به ولایت اهل بیت(ع) است.
وی با تقدیر از عملکرد مردم در خدامی زوار امام حسین(ع) افزود: مجالس امام حسین(ع) زمینه‌ای برای دریافت معرفت است.
شعبانی شناخت و معرفت نسبت به امام زمان(عج) را زمینه ساز ظهور دانست و بیان کرد: شناخت و معرفت نسبت به شخصیت والای امام زمان نتیجه اش این می شود که ظهور و غیبت امام تسریع خواهد شد.
وی با اشاره به این که مجالس امام حسین(ع) ما را به واقعیت‌های دینی و الهی نزدیک تر می‌کند خاطر نشان کرد: حرکت هزاران نفری خادمان امام حسین علیه السلام که برگرفته از بدنه مردمی در استان همدان بود.
سید رضا موسوی، مسئول خادمین اربعین حسینی در استان همدان نیز در این مراسم با تقدیر ویژه از آحاد مردم و خادمان ایستگاه های صلواتی در استان همدان اظهار کرد: ستاد مردمی اربعین امسال به همت و همیاری و پشتیبانی مردم استان همدان ۹۰ ایستگاه صلواتی در نقاط مختلف استان برپا شده بود.
وی  گفت: امسال ۲میلیون ۵۰۰ هزار نفر از ایستگاه های صلواتی استان همدان در سه وعده غدایی خدمات دریافت کرده که این میزان نفرات با ۳۵ هزار خادم پذیرایی شده اند.
 
در انتهای این مراسم از کلیه خادمین در ایستگاه های صلواتی اربعین در سطح استان با هدای لوح و تندیس تقدیر و قدردانی شد.
 
انتهای پیام/
