
# शिल्पा शेट्टी के बेटे ने दी ऐसी जबरदस्त परफॉर्मेंस, अनिल कपूर बोले- क्या गुलाटी मारता तेरा बेटा

Published at: **2019-11-03T08:13:14+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-shilpa-shetty-son-viaan-performance-stunn-everyone-2829315.html)

शिल्पा शेट्टी के बेटे वियान को डांस और एक्शन कितना पसंद है ये तो वो बता चुकी हैं, लेकिन वो इतनी छोटी सी उम्र में ऐसी जबरदस्त परफॉर्मेंस दे सकते हैं ये कोई नहीं सोच सकता। दरअसल, शिल्पा ने अपने बेटे के स्कूल परफॉर्मेंस का वीडियो शेयर किया है। इस वीडियो को देखकर फैन्स से लेकर बॉलीवुड सेलेब्स तक सभी चौंक गए हैं। वीडियो में पहले वियान कार्टवील करते हैं और फिर टाइगर श्रॉफ के गाने 'मुंडिया' पर डांस करते हैं। वियान का जबरदस्त डांस देखकर शिल्पा भी खूब उन्हें चीयर करती हैं। वीडियो को शेयर करते हुए शिल्पा ने लिखा, 'हाय मेरा बेटा...राज के पंजाबी जीन्स का कमाल है जो वियान की पहली स्कूल परफॉर्मेंस में दिख रहा है। वियान का कार्टवील स्पेशयली तुम्हारे लिए है टाइगर श्रॉफ।'
शिल्पा के इस वीडियो पर सभी वियान की तारीफ कर रहे हैं। 
शिल्पा के पति राज कुंद्रा ने कहा, पंजाबी...मेरे बेटे पर मुझे प्राउड है।
गीता कपूर ने कहा, वियान...सुपर इम्प्रेसिव....तुम्हारे अंदर पंजाबी जीन्स ऐसी ही बढ़ते रहे।
टेरेंस ने कहा, वियान अपनी उम्र के हिसाब से बहुत शानदार हैं...सुपर से ऊपर।
तो वहीं अनिल कपूर ने कहा, क्या गुलाटी मारता तेरा बेटा...माइंड ब्लोइंग।
