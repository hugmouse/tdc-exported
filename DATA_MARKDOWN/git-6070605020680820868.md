
# El Borussia Dortmund deixa l'Inter contra les cordes (3-2)

Published at: **2019-11-05T22:02:47+00:00**

Author: ****

Original: [Ara.cat](https://www.ara.cat/esports/Barca-Dortmund-Borussia-Champions_0_2338566358.html)

El Borussia Dortmund ha aixecat un partit que perdia al descans 0-2 contra l’Inter, després dels gols de Lautaro Martínez i Vecino. Achraf, amb dos gols, i Brandt deixen els alemanys amb 7 punts, just darrere d’un Barça que els haurà de derrotar si no vol patir l'última jornada al camp de l’Inter. Si els italians guanyen a Praga la pròxima jornada i el Borussia puntua al Camp Nou, el Barça podria quedar eliminat si perd en l'última jornada a Milà.
Ara mateix, el Barça suma 8 punts. Si derrota els alemanys, doncs, es classificarà. Però si empata o perd, podria arribar a ser tercer en cas de triomf italià a Praga i ensopegada final a San Siro. L'Inter ara suma 4 punts.
Als altres partits del dia, el València ha golejat per 4-1 el Lilla a Mestalla, en un grup on Chelsea i Ajax van empatar 4-4 en un duel elèctric. L'Ajax guanyava 1-4, però s'ha quedat amb 9 homes i ha acabat patint. Ajax, Chelsea i València sumen tots 7 punts, cosa que deixa molt obert el desenllaç del grup.
