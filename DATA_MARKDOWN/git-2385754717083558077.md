
# Παναθηναϊκός: Συμφωνία με Σερπέζη έως το 2022

Published at: **2019-11-01T17:41:00+00:00**

Author: **Sigmalivesports**

Original: [SIGMALIVE](https://www.sigmalive.com/sports/football/595306/panathinaikos-symfonia-me-serpezi-eos-to-2022)

Ο Παναθηναϊκός έφτασε την Παρασκευή σε προφορική συμφωνία με τον Δημήτρη Σερπέζη για τριετή επέκταση του συμβολαίου του. Ακολουθεί ο Αθανασακόπουλος. Σε προφορική συμφωνία με τον 18χρονο Δημήτρη Σερπέζη για τριετή επέκταση του συμβολαίου του έφτασε την Παρασκευή ο Παναθηναϊκός. Ο γεννημένος στις 14 Μαρτίου του 2001 μέσος αποτελεί έναν από τους παλαιότερους παίκτες της Ακαδημίας του συλλόγου, καθώς διανύει τον έβδομο χρόνο του στα φυτώρια του τριφυλλιού ενώ έγινε επαγγελματίας το περασμένο φθινόπωρο. Ο Σερπέζης είναι μεσοεπιθετικός και πριν από λίγο καιρό εισήχθη στο Τμήμα Οικονομικών Επιστημών του ΕΚΠΑ. Το καλοκαίρι που μας πέρασε έλαβε μέρος στην προετοιμασία της πρώτης ομάδας στην Ολλανδία και είχε συμμετοχή στους φιλικούς αγώνες της ομάδας.     Ο επόμενος της συγκεκριμένης ηλικιακής βαθμίδας που αναμένεται να επεκτείνει το συμβόλαιό του με τους πράσινους είναι ο κεντρικός μέσος Ανδρέας Αθανασακόπουλος, ενώ έπεται η περίπτωση του δεξιού μπακ Γιώργου Βαγιανίδη που συγκεντρώνει τις περισσότερες δυσκολίες. Πηγή: sdna.gr
