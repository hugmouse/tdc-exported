
# هوای تهران در آستانه دوباره آلوده شدن

Published at: **2019-11-02T11:14:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544057.html/%D9%87%D9%88%D8%A7%DB%8C-%D8%AA%D9%87%D8%B1%D8%A7%D9%86-%D8%AF%D8%B1-%D8%A2%D8%B3%D8%AA%D8%A7%D9%86%D9%87-%D8%AF%D9%88%D8%A8%D8%A7%D8%B1%D9%87-%D8%A2%D9%84%D9%88%D8%AF%D9%87-%D8%B4%D8%AF%D9%86)

شرکت کنترل کیفیت هوای تهران اعلام کرد تا روز آینده غلظت آلاینده‌ها در تهران افزایش و هوا ناسالم می‌شود.
به گزارش شبکه اطلاع رسانی راه دانا؛ شاخص کیفیت هوا در حال حاضر بر روی عدد 89 قرار گرفته و هوای تهران سالم است. این شاخص طی 24 ساعت گذشته بر روی عدد 83 قرار داشت و هوا سالم بود.
بر اساس پیش‌بینی‌های انجام شده در برخی ساعات امروز با افزایش حجم تردد خودروها غلظت ذرات معلق در برخی مناطق افزایش می‌یابد و کیفیت هوا ناسالم می‌شود و در مناطق پرتردد وضعیت نامطلوب کیفیت هوا تا ساعت بعد از ظهر وجود خواهد داشت.   برای روز آینده نیز با کاهش سرعت باد و کاهش میزان ناپایداری جوی احتمال افزایش غلظت آلاینده‌ها به ویژه ذرات معلق وجود دارد.   تهران از ابتدای سال 25 روز هوای پاک، 173 روز هوای سالم، 27 روز هوای ناسالم برای گروه‌های حساس و یک روز هوای ناسالم برای همه افراد داشته است.   منبع: فارس
