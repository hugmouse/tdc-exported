
# आमिर-अक्षय की होगी बॉक्स ऑफिस पर भिड़ंत

Published at: **2019-11-07T07:32:52+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-aamir-khan-akshay-kumar-box-office-clash-next-year-2836360.html)

बॉलीवुड के मिस्टर परफेक्शनिस्ट आमिर खान और अक्षय कुमार की फिल्में अगले साल क्रिसमस के अवसर पर बॉक्स ऑफिस पर टकराने जा रही हैं। आमिर की आने वाली फिल्म लाल सिंह चड्ढा का मोशन पोस्टर रिलीज हो गया है। यह फिल्म क्रिसमस 2020 पर रिलीज होगी। वहीं अक्षय की फिल्म बच्चन पांडे भी क्रिसमस 2020 को रिलीज होगी। पर्दे पर दोनों स्टार्स की दो बड़ी फिल्मों का क्लैश देखने को मिलेगा।
क्लैश को लेकर सवाल करने पर अक्षय ने कहा था कि एक साल में 200 से ज्यादा हिंदी फिल्में बनती हैं, जबकि हॉलीवुड 40 से ज्यादा रिलीज करता है और फिर साउथ सिनेमा और क्षेत्रीय सिनेमा भी हैं। ऐसे में हमें खुश होना चाहिए कि एक ही हफ्ते में दो बड़ी फिल्में रिलीज हो रही हैं।
गौरतलब है कि लाल सिंह चड्ढा हॉलीवुड फिल्म फॉरेस्ट गंप की रीमेक है। लाल सिंह चड्ढा को अद्वैत चंदन डायरेक्ट कर रहे हैं। आमिर के अलावा फिल्म में करीना कपूर भी हैं। वहीं फरहाद समाजी के निर्देशन में बन रही फिल्म बच्चन पांडे में अक्षय मुख्य भूमिका में हैं।

        
          क्या सारा अली खान और कार्तिक आर्यन का हो गया है ब्रेकअप? एक्टर ने दिया जवाब
        
      

        
          फैन के साथ बदतमीजी करने के बाद रानू मंडल पर बन रहे हैं मीम्स, ट्विटर पर हो रहे हैं वायरल
        
      
