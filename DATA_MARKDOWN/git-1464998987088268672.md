
# കര്‍താര്‍പുര്‍ സാഹിബ് ഗുരുദ്വാര സന്ദര്‍ശിക്കാന്‍ പാസ്‌പോര്‍ട്ട് നിര്‍ബന്ധമെന്ന് ഇന്ത്യ

Published at: **2019-11-07T20:26:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/india/news/indian-sikh-pilgrims-will-require-passport-to-visit-kartarpur-india)

ന്യൂഡല്‍ഹി: കര്‍താര്‍പുര്‍ സാഹിബ് ഗുരുദ്വാര സന്ദര്‍ശിക്കുന്ന ഇന്ത്യന്‍ തീര്‍ഥാടകര്‍ പാസ്‌പോര്‍ട്ട് കരുതണമെന്ന് വ്യക്തമാക്കി ഇന്ത്യ. പാകിസ്താനില്‍നിന്ന് ഇതുസംബന്ധിച്ച്‌ പരസ്പര വിരുദ്ധമായ പ്രസ്താവനകള്‍ പുറത്തുവരുന്നസാഹചര്യത്തിലാണ് ഇന്ത്യ ഇക്കാര്യം വ്യക്തമാക്കിയിട്ടുള്ളത്.
പാക്കിസ്ഥാനുമായി ഉണ്ടാക്കിയ ധാരണപാത്രത്തില്‍ കര്‍താര്‍പൂര്‍ സാഹിബ് സന്ദര്‍ശിക്കാന്‍ പാസ്‌പോര്‍ട്ട് വേണമെന്നാണ് വ്യക്തമാക്കിയിട്ടുള്ളതെന്ന് വിദേശകാര്യ മന്ത്രാലയ വക്താവ് രവീഷ് കുമാര്‍ വ്യക്തമാക്കി. നേരത്തെ കര്‍താര്‍പൂര്‍ സാഹിബ് സന്ദര്‍ശിക്കാന്‍ പാസ്‌പോര്‍ട്ട് ആവശ്യമില്ലെന്ന് പാക്ക് പ്രധാനമന്ത്രി ഇമ്രാന്‍ ഖാന്‍ ട്വീറ്റ് ചെയ്തിരുന്നു. എന്നാല്‍ കരസേന വക്താവ് മേജര്‍ ജനറല്‍ ആസിഫ് ഗഫൂര്‍ തീര്‍ത്ഥാടകര്‍ക്ക് പാസ്‌പോര്‍ട്ട് നിര്‍ബന്ധമാണെന്ന് പറഞ്ഞിരുന്നു. ഇത്തരത്തില്‍ പാക്ക് ഭരണകൂടത്തിനുളളില്‍ തന്നെ വ്യത്യസ്ത അഭിപ്രായം നിലനില്‍ക്കുന്ന സാഹചര്യത്തിലാണ് ഇന്ത്യയുടെ നിര്‍ദേശം.
പാക്കിസ്ഥാനില്‍ നിന്നുള്ള വിവരങ്ങള്‍ ആശയക്കുഴപ്പം സൃഷ്ടിക്കുന്നതാണെന്ന് രവീഷ് കുമാര്‍ പറഞ്ഞു. പാക്ക് വിദേശകാര്യ മന്ത്രാലയവും മറ്റ് ഏജന്‍സികളും തമ്മില്‍ ധാരണയില്ല എന്ന് വ്യക്തമാക്കുന്നതാണ് ഇതെന്നും രവീഷ് കുമാര്‍ കൂട്ടിച്ചേര്‍ത്തു.
