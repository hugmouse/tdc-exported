
# امام جمعه قم تحت عمل جراحی قلب قرار گرفت

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696474/%D8%A7%D9%85%D8%A7%D9%85-%D8%AC%D9%85%D8%B9%D9%87-%D9%82%D9%85-%D8%AA%D8%AD%D8%AA-%D8%B9%D9%85%D9%84-%D8%AC%D8%B1%D8%A7%D8%AD%DB%8C-%D9%82%D9%84%D8%A8-%D9%82%D8%B1%D8%A7%D8%B1-%DA%AF%D8%B1%D9%81%D8%AA)

آیت‌الله حسینی بوشهری دبیر شورای عالی حوزه‌های علمیه که در بیمارستان بستری بود تحت عمل قلب قرار گرفت.
به گزارش خبرگزاری تسنیم از قم، آیت‌الله سید هاشم حسینی بوشهری که روز جمعه به علت عارضه قلبی در بیمارستانی در تهران بستری‌شده بود با تشخیص و نظر پزشکان معالج تحت عمل جراحی قلب قرار گرفت.
طبق اعلام تیم پزشکی عمل جراحی دبیر شورای عالی حوزه‌های علمیه موفقیت‌آمیز بوده و وضعیت درمانی نیز رضایت‌بخش است.
به گزارش تسنیم، آیت‌الله‌ سید هاشم‌ حسینی بوشهری سال‌ 1335 در بخش‌ بُردِخون‌ از حوالی‌ بندر دیّر استان بوشهر به‌ دنیا آمد.
آیت‌الله حسینی بوشهری دبیر شورای عالی حوزه‌های علمیه، عضو جامعه مدرسین حوزه علمیه قم،عضو مجلس خبرگان رهبری،امام‌جمعه قم است،همچنین به مدت 14 سال ریاست حوزه‌های علمیه سراسر کشور را بر عهده داشت.
