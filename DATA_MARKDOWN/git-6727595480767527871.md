
# മാവോയിസ്റ്റ് ബന്ധം ആരോപിച്ച ശ്യാം ബാലകൃഷ്ണന് നഷ്ടപരിഹാരം നിഷേധിച്ച ഇടതുപക്ഷ സര്‍ക്കാര്‍; വീണ്ടും ചര്‍ച്ചയായി ശ്യാം ബാലകൃഷണന്റെ കേസ്

Published at: **2019-11-03T08:59:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/shyam-balakrishnana-case-in-talks-amid-uapa-conterversy-in-kerala123.html)

വയനാട്: യു.എ.പി.എ ചുമത്തി താഹ ഫസലിനെയും അലന്‍ ഷുഹൈബിനെയും റിമാന്‍ഡ് ചെയ്തപൊലീസ് നടപടിയില്‍ സംസ്ഥാനസര്‍ക്കാര്‍ വിവാദത്തിലകപ്പെട്ടിരിക്കെ വീണ്ടും ചര്‍ച്ചയായി 2015ലെ മാവോയിസ്റ്റ് ബന്ധമാരോപിച്ച ശ്യാം ബാലകൃഷ്ണന്റെ കേസ്.
മാവോയിസ്റ്റ് ബന്ധമാരോപിച്ച് വയനാട് സ്വദേശി ശ്യാം ബാലകൃഷ്ണനെ പൊലീസ് കസ്റ്റഡിയിലെടുത്ത കേസില്‍ അന്നത്തെ യു.ഡി.എഫ് സര്‍ക്കാരിന് തെറ്റു പറ്റിയെന്നു ചൂണ്ടിക്കാട്ടി നഷ്ടപരിഹാരം സര്‍ക്കാര്‍ നല്‍കണമെന്ന കോടതി വിധിക്കെതിരെ പിണറായി സര്‍ക്കാര്‍ അപ്പീല്‍ പോയി സ്റ്റേ വാങ്ങിയ സംഭവമാണ് ഇപ്പോള്‍ വീണ്ടും ചര്‍ച്ചയായിരിക്കുന്നത്.വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂഅന്യായമായി കസ്റ്റഡിയില്‍ എടുത്ത ശ്യാം ബാലകൃഷ്ണന് ഒരുലക്ഷം രൂപ സര്‍ക്കാര്‍ നഷ്ട പരിഹാരം നല്‍കണമെന്നും ഈ തുക പൊലീസില്‍ നിന്നും ഈടാക്കണമെന്നും ആവശ്യപ്പെട്ട് 2015 ല്‍ ഹൈക്കോടതി ഉത്തരവ് വന്നിരുന്നു. ഈ ഉത്തരവിനെതിരെ സംസ്ഥാനസര്‍ക്കാര്‍ സെപ്റ്റംബറില്‍ അപ്പീല്‍ പോയി വിധിക്ക് സ്റ്റേ സമ്പാദിക്കുകയായിരുന്നു.
മുന്‍ ഹൈക്കോടതി ജഡ്ജിയുടെ മകനായ ശ്യാം ബാലകൃഷ്ണനെ മാവോയിസ്റ്റ് ബന്ധം ഉണ്ടെന്ന പേരില്‍ പൊലീസ് കസ്റ്റഡിയിലെടുക്കുകയായിരുന്നു.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
അന്യായമായി കസ്റ്റഡിയിലെടുത്തെന്വനാരോപിച്ച് ഇദ്ദേഹം ഒരു ലക്ഷം രൂപ നഷ്ട പരിഹാരം ആവശ്യപ്പെട്ടിരുന്നു. ഇതിനെതിരെ അന്നത്തെ യു.ഡി.എഫ് സര്‍ക്കാര്‍ നല്‍കിയ അപ്പീല്‍ ജസ്റ്റിസ് മുഹമ്മദ് മുഷ്താഖ് തള്ളിയിരുന്നു. ഈ കേസിലാണ് സെപ്റ്റംബറില്‍ എല്‍.ഡി.എഫ് സര്‍ക്കാര്‍ സ്റ്റേ വാങ്ങിയിരുന്നത്.
