
# సిటీ డెవలప్‌మెంట్‌ ఫండ్‌ కోసం పన్నులు వడ్డించండి-ఆర్ధిక సంఘం ఛైర్మన్‌

Published at: **2019-11-06T18:32:26+00:00**

Author: ****

Original: [Andhrajyothy](https://www.andhrajyothy.com/artical?SID=948042)

ADVT
హైదరాబాద్‌: గ్రేటర్‌హైదరాబాద్‌ సిటీ డెవలప్‌మెంట్‌ ఫండ్‌ పేరుతో హోటళ్లు, పెట్రోల్‌వాహనాలు, అమ్మకాలు తదితర వ్యాపార కార్యకలాపాల పై స్వల్ప మొత్తంలో పన్నులు విధిస్తే జీహెచ్‌ఎంసికి ఘననీయంగా నిధులు సమకూరే అవకాశం ఉందని రాష్ట్ర ఆర్ధిక సంఘం ఛైర్మన్‌ రాజేశంగౌడ్‌ అధికారులకు సూచించారు. విశ్వనగరంగా అభివృద్ధి చెందుతున్న హైదరాబాద్‌ నగరంలో జీవన ప్రమాణాలు పెంచేందుకు, మౌలిక సదుపాయాల కల్పన, ఇతర అభివృద్ధి కార్యకలాపాలకు అధిక మొత్తంలో నిధుల అవసరం ఉన్నందున అంతర్గత లోటుపాట్లను సవరించుకుంటూ అదనపు నిధులను పెంచుకునే మార్గాలను అన్వేషించాలని అధికారులకు సూచించారు. బుధవారం జీహెచ్‌ఎంసి కార్యాలయంలో మేయర్‌ బొంతు రామ్మోహన్‌, కమిషనర్‌ లోకేష్‌కుమార్‌, ఇతర ఉన్నతాదికారులతో ఆయన సమావేశమయ్యారు.
 
 ఈసందర్భంగా ఆయన మాట్లాడుతూ దేశంలోని ఇతర మున్సిపల్‌ కార్పొరేషన్‌లలో సిటీ శానిటేషన్‌ పేరుతో పన్నులు విధిస్తున్నారని అన్నారు. ఇదే అంశాలను పరిగణలోకి తీసుకుని వనరుల పెంపు కోసం కృషి చేయాలన్నారు. ఆక్ర్టాయ్‌, ప్రొఫెషనల్‌టాక్స్‌, మోటార్‌వెహికల్‌టాక్స్‌, ఎంటర్‌టైన్‌మెంట్‌ టాక్స్‌, సర్వీస్‌టాక్స్‌ తదితర అంశాలను కూడా పరిశీలించాలని అన్నారు. కాగా జీహెచ్‌ఎంసికి పన్నుల రూపంలో అందేనిధులను రాష్ట్ర, కేంద్ర ప్రభుత్వాల ద్వారా అందాల్సిన నిధులపై కమిషనర్‌ లోకేష్‌కుమార్‌ వివరించారు. హైదరాబాద్‌ నగరంలో 2002లో నివాస భవనాలకు, 2007లో నాన్‌ రెసిడెన్షియల్‌ భవనాలకు పనులు పెంచడం జరిగిందన్నారు. ఆ తర్వాత ఇప్పటి వరకూ పన్నులను పెంచలేదని వివరించారు. 14వ ఆర్ధిక సంఘం, కేంద్ర, రా ష్ట్ర ప్రభుత్వాల నుంచి జీహెచ్‌ఎంసికి అందిన నిదుల వివరాలను ఛైర్మన్‌కు వెల్లడించారు.
