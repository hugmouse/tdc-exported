
# Zelenović: Članovi REM-a moraju biti smenjeni

Published at: **2019-11-03T08:35:04+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118810-zelenovic-clanovi-rem-a-moraju-biti-smenjeni?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Predsednik Zajedno za Srbiju i gradonačelnik Šapca Nebojša Zelenović izjavio je danas da svi članovi REM-a moraju biti smenjeni i da moraju biti oduzete licence za rad svim televizijama koje su kršeći zakon postale instrument brutalne propagande režima.Zelenović je za agenciju Beta rekao da ti mediji emituju lažne vesti, sprečavaju iznošenje različitih mišljenja i ne pružaju gradjanima informacije koje štite javni interes."RTS i sve  televizije sa nacionalnim frekvencijama sistematski zataškavaju afere o korupciji samog vrha države, štite funkcionere umesto da štite javni interes, a šef države po sopstvenom izboru dobija udarne televizijske termine da bi se obračunavao sa opozicijom i svima koji drugačije misle, bez mogućnosti da se čuje druga strana i drugačije mišljenje", rekao je Zelenović.Zelenović je dodao da je u skladu sa zakonskom obavezom RTS-a po kojoj je javni servis dužan da objektivno i istinito informiše gradjane, javno apelovao na direktora RTS Dragana Bujoševića da organizuje debatnu emisiju u kojoj bi se suočio sa gradonačelnikom Beograda Zoranom Radojićićem."Zakonska obaveza RTS, kao i ostalih emitera je da precizno izveste gradjane zbog čega se ponovo radi rekonstrukcija rekonstruisanog trga u Beogradu, i da konačno utvrdimo da li radovi zaista koštaju 6,5 miliona evra kako je navedeno u Ugovoru potpisanom 2018. godine", rekao je Zelenović.Kako je dodao, s obzirom da je zbog nesposobnosti vlasti projekat više puta menjan, da se kolovoz raspao 10 dana od svečanog otvaranja, treba da se utvrdi da li su tačne indicije na koje ukazuju eksperti da su radovi koštali ukupno 12 miliona evra."Da utvrdimo precizno da li je to 13 ili 25 puta skuplje od rekonstrukcije trga u Šapcu koji je po površini veći", istakao je Zelenović i konstatovao da je pitanje potrošnje novca iz budžeta javni interes i da je otvaranje takvih pitanja osnovna zakonska obaveza medija.Prema njegovim rečima, REM koji plaćaju gradjani Srbije, ne reaguje na to što RTS i ostali korisnici nacionalne frekvencije svakodnevno krše zakon, a svojim nečinjenjem takodje krši zakone i "brižljivo gaji medijski mrak" koji je, kako je dodao "jedina karta Aleksandru Vučiću za ostanak na vlasti"."Dok se televizije sa nacionalnom frekvencijom doslovno utrkuju u širenju dezinformacija, panike, govora mržnje, u javnom blaćenju i sramoćenju svakog u koga Vučić upre prstom, RTS se vrlo predano brine da svaki minut programa odobri Aleksandar Vučić i da ide njemu u korist i da se slučajno ne vidi bilo sta što bi uzdrmalo njegov ostanak na vlasti. A vlast bi uzdrmalo samo poštovanje zakona i istinito informisanje", naglasio je Zelenović.Zelenović je ocenio da televizijski prenos slave Srpske napredne stranke u trajanju od nekoliko sati na privatnoj televiziji je za članove REM-a informativni program, iako je svima jasno da je to besprizorno kršenje zakona."Debata na RTS na koju sam pozvao se naravno neće dogoditi. Otvaranje ovog pitanja uporedne analize rekonstrukcije dva trga se naravno neće dogoditi. Članovi REM-a će naravno ćutati na svakodnevno kršenjezakona koje čine instrumentalizovani mediji, iako ih gradjani plaćaju da medije prate, opominju i sankcionišu, čak i oduzimanjem  frekvencije", upozorio je Zelenović.Zelenović je zaključio da je "pitanje smene članova REM-a pitanje minimuma normalnosti našeg društva".
