
# 'วิษณุ'พอใจสถานที่จัดประชุมสุดยอดอาเซียนรปภ.คุมเข้ม

Published at: **2019-11-01T12:16:00+00:00**

Author: ****

Original: [เดลินิวส์](https://www.dailynews.co.th/politics/739535)


        รองนายกฯพอใจหลังตรวจสถานที่ประชุมสุดยอดอาเซียน ก่อนเริ่มหารือเต็มคณะพรุ่งนี้ ไทยเซ็นตั้งศูนย์อาเซียนศึกษา ด้านสื่อไทย-เทศทยอยรับบัตร ขณะที่รปภ.ตรึงเข้ม ผู้นำตปท.ทยอยมาไทย
      
เมื่อวันที่ 1 พ.ย. ผู้สื่อข่าวรายงานว่า สำหรับการเตรียมพร้อมการประชุ​มสุดยอดอาเซียน ครั้งที่ 35 และการประชุมสุดยอดที่เกี่ยวข้​อง ระหว่างวันที่ 2-4 พ.ย.นี้ ที่ศูนย์แสดงสินค้าและการประชุ​มอิมแพ็ค เมืองทองธานี จ.นนทบุรี ตลอดทั้งวันนี้  ได้มีสื่อมวลชนทั้งไทยและต่​างประเทศทยอยไปรับบัตรสื่​อมวลชนสำหรับเข้าร่วมทำข่​าวการประชุม ที่บริเวณชั้น 1 โรงแรมไอบิส เมืองทองธานี โดยบรรยากาศเป็นไปด้วยความเรี​ยบร้อย ทั้งนี้ บริเวณอาคารที่ใช้เป็นสถานที่จั​ดประชุม ศูนย์ประสานงานด้านต่างๆ และศูนย์การแสดงสินค้าอิมแพ็ค ซึ่งใช้เป็นศูนย์สื่อมวลชน ตลอดจนบริเวณโดยรอบ มีเจ้าหน้าที่ดูแลด้​านความปลอดภัยและตรวจตราอย่​างเข้มข้น  ขณะเดียวกัน รัฐมนตรีอาเซียนและประเทศคู่​เจรจา ทยอยเดินทางมาถึงประเทศไทยแล้ว อาทิ เชค คาหลิด บิน อาเหม็ด บิน โมฮัมเหม็ด อัล คอลิฟะห์ รมว.ต่างประเทศ บาห์เรน นางออง ซาน ซูจี ที่ปรึกษาแห่งรัฐ สาธารณรัฐแห่งสหภาพเมียนมา  ตุน ดร.มหาธีร์ บิน โมฮัมหมัด นายกรัฐมนตรีแห่งมาเลเซีย และภริยา เป็นต้นสำหรับผู้นำและผู้แทนระดับสู​งจากประเทศต่างๆที่จะมาร่​วมประชุมดังกล่าว ประกอบด้วย ผู้นำประเทศสมาชิกอาเซียน 10 ประเทศ ได้แก่ ไทย เวียดนาม กัมพูชา เมียนมา มาเลเซีย ลาว บรูไน ฟิลิปปินส์ สิงค์โปร์ อินโดนีเซีย รวมถึงประเทศคู่เจรจา 8 ประเทศ ได้แก่ จีน อินเดีย ญี่ปุ่น เกาหลีใต้ นิวซีแลนด์ รัสเซีย ออสเตรเลีย สหรัฐอเมริกา อีกทั้งผู้แทนจากองค์การระหว่​างประเทศที่ประกอบด้วยเลขาธิ​การองค์การสหประชาชาติ (ยูเอ็น) กองทุนการเงินระหว่างประเทศ (ไอเอ็มเอฟ) และสหพันธ์ฟุตบอลนานาชาติ (FIFA - ฟีฟ่า)               ต่อมา นายวิษณุ เครืองาม รองนายกรัฐมนตรี เดินทางมาตรวจเยี่ยมการจั​ดงานประชุมดังกล่าว ทั้งพื้นที่ศูนย์สื่​อมวลชนภายในฮอลล์ 3 อาคารชาเลนเจอร์ และห้องประชุมต่างๆในอาคารอิ​มแพ็ค ฟอรั่ม ต่อด้วยการชมการซักซ้​อมการแสดงต่างๆ ในงานเลี้ยงอาหารค่ำที่จัดขึ้​นเพื่อต้อนรับบรรดาผู้นำและผู้​แทนจากนานาประเทศที่มาเข้าร่​วมประชุมดังกล่าว ซึ่งจะจัดขึ้นในคืนวันที่ 3 พ.ย.นี้  โดยมีนายจิตติพัฒน์ ทองประเสริฐ เอกอัครราชทูตประจำกระทรวง ซึ่งได้รับมอบหมายให้รับผิ​ดชอบการจัดประชุมดังกล่าว และนายสุจินต์ ไชยชุมศักดิ ผู้ว่าราชการจังหวัดนนทบุรี ให้การต้อนรับ
จากนั้น รองนายกรัฐมนตรี ให้สัมภาษณ์ว่า  ห้องประชุมต่างๆมีความสวยงามดี​เกินคาด  ส่วนเรื่องความพร้​อมของการประชุมสุดยอดอาเซียน อย่างเป็นทางการในวันที่ 2 พ.ย.นี้ ภาพรวมเรียบร้อยดี สถานที่มีความเหมาะสม และสามารถรองรับผู้นำอาเซียนได้  ขณะเดียวกัน มีผู้นำจากหลายประเทศทยอยเดิ​นทางมาถึงประเทศไทยแล้ว สำหรับการประชุมครั้งนี้มี​ความพิเศษกว่าครั้งที่ผ่านมา เพราะนอกเหนือจากสมาชิกอาเซียน 10 ประเทศแล้ว ยังมีผู้นำจากประเทศต่างๆ บุคคลสำคัญระดับชาติมาร่วมประชุ​มจำนวนมาก สถานที่จึงต้องใหญ่มากกว่าเดิม มีความสะดวกสบาย ระบบการสื่อสารรองรับผู้เข้าร่​วมประชุมได้ เพราะมีเวทีใหญ่สำคัญหลายเวที  ทั้งนี้ พล.อ.ประยุทธ์ จันทร์โอชา นายกรัฐมนตรีและรมว.กลาโหม ได้เน้นย้ำเรื่องการสร้​างความประทับใจแก่ผู้ที่มาร่​วมงานนี้ ทั้งการแสดงที่ต้องกระชับ ไม่ยืดเยื้อเวลานานเกินไป รวมถึงมีความตื่นตาตื่นใจ น่าติดตาม ตลอดจนอาหารไทยที่คนทั่​วโลกและไม่ว่าจะนับถือศาสนาใด สามารถรับประทานได้ โดยให้นำบทเรียนและข้อติเตี​ยนจากการประชุมสุดยอดอาเซียนครั้​งที่ผ่านมา ใช้ปรับปรุงให้ครั้งนี้ และดำเนินการให้เป็นไปด้​วยความเรียบร้อย เมื่อถามถึงการดูแลรั​กษาความปลอดภัย นายวิษณุ กล่าวว่า ไม่ห่วงเรื่องกลุ่มคนที่​จะมาเคลื่อนไหวสร้างความวุ่นวาย เพราะเจ้าหน้าที่ทุกฝ่ายได้มี​มาตรการเตรียมพร้อมไว้แล้ว ทั้งที่เปิดเผยและไม่เปิดเผยผู้สื่อข่าวรายงานด้วยว่า ส่วนการประชุมในวันเดียวกันนี้ นางบุษยา มาทแล็ง ปลัดกระทรวงการต่างประเทศ ได้เป็นประธานการประชุมเจ้าหน้​าที่อาวุโสอาเซียนเพื่อเตรี​ยมความพร้อมสำหรับการประชุมสุ​ดยอดอาเซียน ครั้งที่ 35 และการประชุมสุดยอดที่เกี่ยวข้​อง  ขณะที่นายสุริยา จินดาวงษ์ อธิบดีกรมอาเซียน ได้ลงนามบันทึกความเข้าใจเพื่​อจัดตั้งศูนย์อาเซียนเพื่อการศึ​กษาและการหารือด้านการพัฒนาที่​ยั่งยืน ร่วมกับ ศ.นพ.บรรจง มไหสวริยะ อธิการบดีมหาวิทยาลัยมหิดล ซึ่งจะจัดตั้งอยู่ที่วิทยาลั​ยการจัดการ มหาวิทยาลัยมหิดล และเป็นศูนย์วิจัยภาวะผู้นำเพื่​อการพัฒนาที่ยั่งยืนตั้งร่วมอยู่​ด้วยด้าน น.ส.บุษฎี สันติพิทักษ์ โฆษกกระทรวงการต่างประเทศ กล่าวว่า ในการประชุมสุดยอดอาเซียนฯ ครั้งนี้ จะมีการเปิดศูนย์อาเซียนอีก 3 แห่ง เพื่อให้การจัดตั้งศูนย์อาเซี​ยนรวม 7 แห่งที่ได้ทยอยเปิดไปแล้วตั้​งแต่ต้นปี 2562 ซึ่งศูนย์อาเซียนเพื่อการศึ​กษาและการหารือด้านการพัฒนาที่​ยั่งยืน จะเปิดตัวอย่างเป็นทางการในวั​นที่ 3 พ.ย. 2562 ในช่วงพิธีเปิดการประชุมสุ​ดยอดอาเซียน ครั้งที่ 35 ซึ่งจะมีบทบาทสำคัญในการส่งเสริ​มความร่วมมือด้านการพัฒนาที่ยั่​งยืนในภูมิภาคผ่านการศึกษาและวิ​จัย อีกทั้งจะมีการเปิดศูนย์อาเซี​ยนเพื่อผู้สูงวัยอย่างมีศั​กยภาพและนวัตกรรม ที่กระทรวงสาธารณสุข และศูนย์ฝึกอบรมอาเซียนด้านสั​งคมสงเคราะห์และสวัสดิการ ที่อ.บางละมุง จ.ชลบุรี ซึ่งมุ่งพัฒนาองค์ความรู้ด้านสั​งคมสงเคราะห์ และดูแลสวัสดิการอาเซียน รับกับตลาดแรงงานยุค 4.0จากนั้น ในช่วงค่ำของวันนี้ นายดอน ปรมัตถ์วินัย รมว.ต่างประเทศ ได้เป็นประธานการประชุมระหว่​างรับประทานอาหารค่ำ (working dinner) ร่วมกับรัฐมนตรีต่างประเทศอาเซี​ยนด้วย    
