
# ชากาแถลงแล้วอ้างถึงจุดเดือด

Published at: **2019-11-01T04:06:00+00:00**

Author: ****

Original: [เดลินิวส์](https://www.dailynews.co.th/sports/739429)


        "ชากา" อ้างถึงโดนด่าทั้งในและนอกสนามทำทะลักจุกเดือดจนแสดงออกไม่เหมาะสม หวังช่วยกันเดินหน้าต่อ
      
กรานิต ชากา มิดฟิลด์ชาวสวิสของ "ปืนใหญ่" อาร์เซนอล แถลงผ่านทวิตเตอร์ส่วนตัวเป็นครั้งแรก นับแต่เกิดเหตุเจอแฟนบอลถล่มด่าอย่างหนักหน่วง ในเกมที่เปิดบ้านเสมอ คริสตัล พาเลซ 2-2 เมื่อสุดสัปดาห์ที่ผ่านมา อ้างว่าตนถึงจุดเดือดหลังจากที่โดนวิจารณ์อย่างหนักมาตลอด โดยเฉพาะคำขู่ฆ่าลามไปถึงครอบครัวและลูกสาวแมตช์ดังกล่าว ชากา เดินออกมาอย่างเชื่องช้าทั้งที่ทีมกำลังต้องการประตู แฟนๆ จึงโห่เสียงดัง และนอกจากยกมือทำเหมือนไม่ใส่ใจแล้ว ชากา ยังใช้มือป้องหู สบถคำหยาบ ก่อนถอดเสื้อเดินหายเข้าไปในอุโมงค์ไม่กลับไปนั่งที่ม้านั่ง “หลังจากได้ใช้เวลาทบทวนสิ่งที่เกิดขึ้นในบ่ายวันอาทิตย์ ผมอยากอธิบายต่อพวกคุณมากกว่าตอบกลับไปในทันที สิ่งที่เกิดขึ้นรอบๆ เกี่ยวกับการเปลี่ยนตัวส่งผลต่อผมลึกซึ้ง ผมรักสโมสรนี้และทุ่มเท 100% ในและนอกสนาม ความรู้สึกที่แฟนบอลไม่เข้าใจผม และใช้ถ้อยคำว่าร้ายทั้งในสนามและโซเชียล ตลอดสัปดาห์และหลายเดือนที่ผ่านมา ทำให้ผมเจ็บปวดอย่างมาก" "พวกเขาพูดกันเช่นว่า จะหักขานาย, ฆ่าเมียนาย, ขอให้ลูกแกเป็นมะเร็ง มันผสมด้วยกัน ทำให้ผมถึงจุดเดือดเมื่อถึงตอนถูกปฏิเสธในสนาม ผมปล่อยให้ตัวเองควบคุมอารมณ์ไม่ได้ แสดงออกไปอย่างไม่เคารพแฟนบอลที่สนับสนุนทีม สนับสนุนสโมสร และผมด้วยพลังงานในแง่บวก ผมไม่ได้ตั้งใจและเสียใจที่ทำให้คนคิดเช่นนั้น ผมปรารถนาจะกลับไปอยู่ในจุดเราเคารพกันและกันอีกครั้ง กลับไปจำว่าทำไมเราถึงรักเกมนี้ตั้งแต่แรก เรามาก้าวไปข้างหน้าด้วยกันเถอะ”
