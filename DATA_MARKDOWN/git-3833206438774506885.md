
# Дунав пуска билети от 5, 8 и 20 лева за мача с Ботев (Пд)

Published at: **2019-11-04T10:07:00+00:00**

Author: ****

Original: [Plovdiv24.bg](https://www.plovdiv24.bg/sport/911016.html)

Днес, 4 ноември, стартира продажбата на билети за двубоя на "Дунав“ Русе срещу "Ботев“ Пловдив. Срещата е в сряда, 6 ноември, от 13.00 часа на Градския стадион в Русе.
Билетите са с цена 8 лева и ще могат да бъдат намерени в магазин "SportLic" на бул. "Цар Фердинанд“ 3 /в сградата на "Здравко Чампоев“ до Градските хали/.
За трибуната под козирката, пропуските ще са с цена 20 лева.
Ръководството на ФК "Дунав“ вече пусна в продажба и билети на цена от 5 лева. От тях ще могат да се възползват хора, навършили 65 години. На входовете на Градски стадион Русе ще бъдат проверявани документи за самоличност, удостоверяващи възрастта на хората, възползвали се от отстъпката.
ФК "Дунав“ напомня, че децата до 12-годишна възраст може да наблюдават мачовете безплатно. Касите започват продажбата на пропуски в 11.00 часа, а вратите на стадиона отварят в 12.00 часа.
