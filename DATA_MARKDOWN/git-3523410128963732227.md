
# 
        ۹۰۰ ویژه برنامه پدافند غیر عامل در مازندران اجرا شد
      

Published at: **2019-11-03T20:00:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637883/%DB%B9%DB%B0%DB%B0-%D9%88%DB%8C%DA%98%D9%87-%D8%A8%D8%B1%D9%86%D8%A7%D9%85%D9%87-%D9%BE%D8%AF%D8%A7%D9%81%D9%86%D8%AF-%D8%BA%DB%8C%D8%B1-%D8%B9%D8%A7%D9%85%D9%84-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%A7%D8%AC%D8%B1%D8%A7-%D8%B4%D8%AF)

به گزارش بولتن نیوز، سردار حسین آل اسحاق عصر  امروز در جمع خبرنگاران در حاشیه پدافند غیر عامل که در سالن جهاد کشاورزی مازندران برگزار شد، اظهار کرد: در سال جاری بیش از ۲۰۰ رزمایش سایبری برگزار شد و با وجود بیش از ۱۱۳ حمله سایبری علیه کشور در یکسال اخیر هیچ آسیبی براثر این حملات وارد نشده است.
وی با اشاره به اینکه۹۰۰ ویژه برنامه پدافند غیر عامل در مازندران صورت گرفت، تصریح کرد: طی ۲ ماه گذشته آمریکا اعلام کرده بود ما نیز حمله سایبری خود را علیه ایران انجام دادیم که طبق گزارش‌های دریافتی از ادارات و دستگاه‌ها آسیب جدی وارد نشد.
معاون هماهنگ کننده سازمان پدافند غیر عامل کشور خاطرنشان کرد: زمانی که دشمن حمله سایبری علیه کشور را در دستور کار قرار می‌دهد، باید نسبت به رصد و پایش هوشمند و پدافند غیرعامل در کشور توجه کرد.
آل اسحاق با اشاره به آماده‌سازی دستگاه‌های اجرایی در عرصه‌های مختلف افزود: دستگاه‌ها با انجام رزمایش‌های مختلف آمادگی خود را مقابل تهدیدات افزایش داده‌اند.
وی گفت: عدم آشنایی مردم با حوزه پدافند غیر عامل از جمله مسائل مهم بوده و در این راستا باید به واسطه پدافند غیرعامل موضوع بررسی کنیم تا نسبت به مشارکت مردم در این حوزه برنامه‌ریزی شود.
معاون هماهنگ کننده سازمان پدافند غیر عامل کشور تاکید کرد: با فرهنگ‌سازی می‌توان موضوع پدافندغیرعامل را در جامعه نشر و ترویج داد و اکنون شاهد تلاش و جدیدیت استان‌ها برای برپایی رزمایش‌های مختلف هستیم.
آل اسحاق بیان کرد: همه دستگاه‌ها باید نسبت به ترویج پدافندغیرعامل در جامعه تلاش کنند گرچه محدودیت منابع اعتباری از مشکلات و موانع است اما شناخت تهدیدهای نوین امری مهم بوده و در این راستا باید ظرفیت‌سازی مناسب برای شناخت تهدیدهای نوین انجام شود.

        آموزش از اولویت‌های مهم سازمان پدافند غیر عامل است
      
حسین منفردی مدیر کل پدافند غیر عامل مازندران در ادامه این نشست با اشاره به اینکه فرهنگ‌سازی و آموزش از اولویت‌های مهم سازمان پدافند است، اظهار کرد: در  سال گذشته ۵۴۶ دوره آموزشی برای ۱۱۶ هزار نفر ساعت و ۳۲۵ مانور رزمایشی و ۲۹ همایش برگزار شد که در این زمینه رتبه دوم را در کشور کسب کردیم.
وی افزود: دوستداران مازندران هزار و ۴۵۰ مسائل پدافندی را بررسی می‌کنند و نتایج به سازمان پدافند ارسال می‌شود که در جهت ارتقاء جایگاه پدافندغیرعامل کمیته پدافند در شهرستان‌های استان تشکیل ش بنابراین ورود کارآمد و تخصصی برمدیریت پسماند و زباله داشته باشیم چراکه برطرف کردن این چالش از اولویت‌های استان است.
مدیرکل پدافند غیر عامل مازندران با بیان اینکه پدافند غیرعامل سه وظیفه شامل تهدید شناسی و پیشگیری دارد، گفت: راه‌اندازی مرکز راهبردی و تخصصی برای شناسایی تهدیدها زیستی و پیشگیری از آن امری لازم است.
منفردی خاطرنشان کرد: ۱۱۶ پروژه در سراسر استان با ۳۶۶ میلیارد ریال اجرا شد که در اجرای پروژه‌ها رتبه نخست را کسب کردیم.
وی تصریح کرد: برای راه‌اندازی مرکز راهبردی با مراکز مختلف از جمله تحقیقات کشاورزی نشست‌هایی برگزار کردیم و برای ایجاد آن نیازمند حمایت‌های ملی هستیم.

        ۱۶ هزار هکتار از شمشادها در خوزه منابع طبیعی دچار آفت شد
      
سید محسن موسوی مدیر کل منابع طبیعی مازندران در نشست قرارگاه پدافندغیرعامل در جهاد کشاورزی استان با اشاره به خسارت آفت شب‌پره شمشاد و آسیب‌های آن، اظهار کرد: این آفت تمام شمشادهای استان را آلوده کرده و در حال حاضر ۱۶ هزار هکتار شمشاد استان در حوزه منابع طبیعی ساری دچار آفت و آلودگی شد.
وی ادامه داد: یکی از شیوه‌های مقابله با انقراض شمشاد، قلمه‌گیری و تولید بذر شمشاد است و تاکنون ۴ هزار متر مربع از نهالستان‌های شمشاد را بازسازی و احیا کردیم تا جلوی انقراض شمشادها را بگیریم.
مدیر کل منابع طبیعی مازندران  با اشاره به وجود ۷۹۴ هزار هکتار جنگل و ۳۷۸ هزار هکتار مرتع در حوزه ساری، خاطرنشان ‌کرد: امروزه تغییرات آب و هوایی، گرمایش آب و هوا و تولید گازهای گلخانه‌ای از پدیده‌های مهم در جهان به شمار می‌رود وبرای مقابله با آن باید جنگل‌ها را حفظ و صیانت کرد.
موسوی با بیان اینکه بیشترین گازهای گلخانه‌ای به میزان ۶۰۰ میلیون تن در کشور تولید می‌شود، گفت: بهترین راهکار حفظ جنگل‌های هیرکانی و خزری است و انجام عملیات‌های آبخیزداری نیز در حوزه پدافند غیرعامل حائز اهمیت است.
وی در مورد نقش جنگل‌ها و آبخیزداری در مهار سیل یادآور شد: با اجرای شبکه‌های سرشاخه‌گیر توانستیم شرق استان و بهشهر را برابر سیل ایمن کنیم که این امر خواستار توجه بیشتر به این حوزه است.
