
# یزید امروز ترامپ است/ دشمنان از اعتماد به نفس ما در هراسند/ بیانیه گام دوم انقلاب مقدمه تمدن سازی است

Published at: **2019-11-01T13:20:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543859.html/%DB%8C%D8%B2%DB%8C%D8%AF-%D8%A7%D9%85%D8%B1%D9%88%D8%B2-%D8%AA%D8%B1%D8%A7%D9%85%D9%BE-%D8%A7%D8%B3%D8%AA--%D8%AF%D8%B4%D9%85%D9%86%D8%A7%D9%86-%D8%A7%D8%B2-%D8%A7%D8%B9%D8%AA%D9%85%D8%A7%D8%AF-%D8%A8%D9%87-%D9%86%D9%81%D8%B3-%D9%85%D8%A7-%D8%AF%D8%B1-%D9%87%D8%B1%D8%A7%D8%B3%D9%86%D8%AF--%D8%A8%DB%8C%D8%A7%D9%86%DB%8C%D9%87-%DA%AF%D8%A7%D9%85-%D8%AF%D9%88%D9%85-%D8%A7%D9%86%D9%82%D9%84%D8%A7%D8%A8-%D9%85%D9%82%D8%AF%D9%85%D9%87-%D8%AA%D9%85%D8%AF%D9%86-%D8%B3%D8%A7%D8%B2%DB%8C-%D8%A7%D8%B3%D8%AA)

دبیر مجمع تشخیص مصلحت نظام در نشست فرماندهان بسیج تهران گفت: دشمنان از اعتماد به نفس ما که اولین گام ساخت تمدن است، می هراسند.
به گزارش شبکه اطلاع رسانی راه دانا؛ به نقل از اداره کل روابط عمومی مجمع، دکتر محسن رضایی، صبح روز جمعه دهم آبان ماه در آستانه یوم الله سیزدهم آبان در نشست فرماندهان بسیج تهران در پادگان ولیعصر (عج) گفت: امروز دشمنان انقلاب از اعتماد به نفس و دستاوردهای ما که مقدمه ساخت تمدن نوین اسلامی ایرانی است، در هراسند.وی با اشاره به لزوم مبارزه با استکبار و برداشتن و حفظ علم مقاومت و دفاع از ارزش ها توسط سپاه، بسیجیان و جبهه انقلاب، گفت: بدون مبارزه با استکبار، دست یافتن به اهداف بیانیه گام دوم انقلاب ممکن نیست. بیانیه گام دوم در حقیقت تداوم انقلاب دوم و تسخیر لانه ی جاسوسی شیطان بزرگ است که رهبر فرزانه ی انقلاب به عنوان مقدمه ساخت تمدن اسلامی و ایرانی مطرح کرده اند.فرمانده سپاه پاسداران در دوران دفاع مقدس گفت: امتداد راهپیمایی عظیم اربعین در گرامیداشت ۱۳ آبان بسیار معنادار است. اربعین نماد مبارزه با ظلم یزیدیان است. یزید امروز ترامپ است.وی افزود: در درون آمریکا، در میان روشنفکران آمریکا و اروپا و در سراسر جهان، نفرت عجیبی از عملکرد ترامپ شکل گرفته است. این حس تنفر در کشورهای اسلامی و در میان مردم ما به وضوح قابل مشاهده است و می توان از این فرصت برای مبارزه و روشنگری استفاده کرد.دبیر مجمع تشخیص مصلحت نظام در پایان به پرسش های شرکت کنندگان در این نشست پاسخ گفت.
 
انتهای پیام/
