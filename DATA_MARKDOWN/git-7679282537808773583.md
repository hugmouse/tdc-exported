
# Paytm शुरू कराने के नाम पर रिटायर्ड कर्नल को लगाया एक लाख का चूना

Published at: **2019-11-06T11:22:00+00:00**

Author: **नोएडा | हिन्दुस्तान टीम**

Original: [https://www.livehindustan.com](https://www.livehindustan.com/ncr/story-one-lakh-rupees-cheated-from-retired-colonel-on-the-name-of-starting-paytm-account-2834911.html)

साइबर ठगों ने बंद पेटीएम (Paytm) खाते को शुरू कराने के नाम पर सेना के रिटायर्ड कर्नल के खाते से एक लाख रुपए निकाल लिए।
पुलिस को दी शिकायत में दिल्ली के बदरपुर निवासी अशरफी लाल गुप्ता ने बताया कि वह सेना से कर्नल के पद से रिटायर्ड हैं। वह 5 नवंबर को नोएडा सेक्टर 62 में अपने एक रिश्तेदार से मिलने आए थे। दोपहर को उनके मोबाइल पर एक नंबर से कॉल आई। कॉल करने वाले ने खुद को पेटीएम कस्टमर केयर का कर्मचारी बताया।
कॉल करने वाले ने कर्नल गुप्ता से कहा कि उनका पेटीएम खाता काफी समय से बंद है। इसे दोबारा शुरू कराने पर खरीददारी में ऑफर मिलेगा। ठग ने गुप्ता से डेबिट कार्ड के जरिये पेटीएम खाते में 10 रुपये डलवा लिए। इसके बाद ओटीपी पूछकर उनके खाते से 1 लाख रुपये निकाल लिए। जब पीड़ित के मोबाइल पर मैसेज आया तो ठगी का पता चला।
