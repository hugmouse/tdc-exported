
# നവംബര്‍ ഏഴിനകം സര്‍ക്കാര്‍ രൂപീകരിച്ചില്ലെങ്കില്‍ മഹാരാഷ്ട്രയില്‍ രാഷ്ട്രപതി ഭരണം വരുമെന്ന് ബി.ജെ.പി നേതാവ്

Published at: **2019-11-02T08:32:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/president-s-rule-likely-if-no-maharashtra-government-by-nov-7-bjp-leader142.html)

മുംബൈ: നവംബര്‍ ഏഴിനകം മഹാരാഷ്ട്രയില്‍ സര്‍ക്കാര്‍ രൂപീകരിച്ചില്ലെങ്കില്‍ സംസ്ഥാനം രാഷ്ട്രപതി ഭരണത്തിന് സാക്ഷ്യം വഹിക്കേണ്ടിവരുമെന്ന് മുന്‍ ധനമന്ത്രിയും ബി.ജെ.പി നേതാവുമായ സുധിര്‍ മുന്‍ഗന്റിവാര്‍. തെരഞ്ഞെടുപ്പ് ഫലം വന്ന് എട്ട് ദിവസത്തിന് ശേഷവും സര്‍ക്കാര്‍ രൂപീകരിക്കാതിരിക്കെയാണ് സുധിറിന്റെ പ്രസ്താവന.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
നിലവിലെ നിയമസഭയുടെ കാലാവധി നവംബര്‍ എട്ടിനാണ് അവസാനിക്കുന്നത്. സര്‍ക്കാര്‍ രൂപീകരണവുമായി ബന്ധപ്പെട്ട് ശിവസേന-ബി.ജെ.പി ചര്‍ച്ച വൈകുന്നത് ദീപാവലി ആഘോഷങ്ങള്‍ മൂലമാണെന്നും അദ്ദേഹം പറഞ്ഞു.
‘മഹാരാഷ്ട്രയിലെ ജനങ്ങള്‍ പ്രത്യേകമായി ഏതെങ്കിലും ഒരു പാര്‍ട്ടിയെ പിന്തുണച്ചിട്ടില്ല. പക്ഷെ മഹായുതിയെ (ബി.ജെ.പി-ശിവസേന സഖ്യം) പിന്തുണച്ചു. ഞങ്ങളുടെ സഖ്യം ഫെവികോളിനേക്കാളും അംബുജ സിമന്റിനേക്കാളും ഉറപ്പുള്ളതാണ്.’- സുധിര്‍ പറഞ്ഞു.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
ഉടന്‍ സര്‍ക്കാര്‍ രൂപീകരിക്കാനാകുമെന്നാണ് പ്രതീക്ഷയെന്നും അല്ലാത്ത പക്ഷം രാഷ്ട്രപതി ഭരണത്തിന് സാക്ഷ്യം വഹിക്കേണ്ടി വരുമെന്നും അദ്ദേഹം പറഞ്ഞു.
288 അംഗ നിയമസഭയില്‍ 105 അംഗങ്ങളുള്ള ബി.ജെ.പിയാണ് ഏറ്റവും വലിയ പാര്‍ട്ടി. ശിവസേന 56, എന്‍.സി.പി. 54, കോണ്‍ഗ്രസ് 44 എന്നിങ്ങനെയാണു കക്ഷിനില. ബി.ജെ.പിക്കു തനിച്ചു സര്‍ക്കാരുണ്ടാക്കാന്‍ കഴിയില്ലെന്നു ബോധ്യപ്പെട്ടതോടെയാണു വലിയ അവകാശവാദവുമായി ശിവസേന രംഗത്തിറങ്ങിയത്.

        WATCH THIS VIDEO:
      
