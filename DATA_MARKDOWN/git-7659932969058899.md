
# Suriye Ordusu Kamışlı'nın doğusuna asker konuşlandırdı

Published at: **2019-11-06T10:30:00+00:00**

Author: ****

Original: [ŞARKUL AVSAT](https://aawsat.com/turkish/home/article/1978911/suriye-ordusu-kam%C4%B1%C5%9Fl%C4%B1n%C4%B1n-do%C4%9Fusuna-asker-konu%C5%9Fland%C4%B1rd%C4%B1)

Suriye rejim birliklerinin önceki gün Türkiye sınırındaki Kamışlı kentine asker konuşlandırdığı bildirildi. Suriye Ordusu 2012’den beri ilk kez bu bölgeye giriş yaptı.Suriye devlet ajansı SANA’da yer alan habere göre Türkiye ve Rusya arasında imzalanan Soçi Mutabakatı uyarınca, rejim güçleri Kamışlı’nın doğusunda asker konuşlandırdı. Haberde, “Suriye Arap Ordusu, Türkiye sınırındaki Kamışlı kentinden 60 kilometre doğuya kadar olan alana konuşlandı” ifadelerine yer verildi. SANA’nın aktardığına göre ordu birlikleri sabah saatlerinde Kahtaniye ve Cevadiye beldelerinden geçerek Kamışlı kentinin doğu kırsalındaki konuşlanmaya başladı. Böylece Haseke kentinden başlayarak 120 kilometre uzunlukta bir alanda yayılmış oldu. SANA’ya göre bu gelişme ‘bölge halkını Türk destekli terör örgütlerinden korumayı’ amaçlıyor.Haberde, Suriye ordu birliklerinin geçtiğimiz günlerde Derbesiye, Amude, Kamışlı kırsalının batısındaki Tel Afr ve Dodan’a bağlı köy ve beldeler ile Suriye-Türkiye sınırındaki Haseke’nin kuzeydoğusundaki kırsalından Rasulayn’ın doğusuna ve oradan Kamışlı’nın doğu kırsalına uzanan köy ve beldelerde mevzilenmişti.Suriye İnsan Hakları Gözlemevi (SOHR), rejim güçlerinden yeni birliklerin Suriye’nin kuzey ve kuzeydoğu bölgelerine konuşlandırıldığını aktardı.Gözlemevi’nden yapılan açıklamaya göre rejim güçleri 2012’den bu yana ilk kez bölgeye zırhlı araç ve lojistik malzeme sevkiyatı gerçekleştirdi. Açıklamada, ayrıca bölge halkından önde gelen kişiler, Rusya-Türkiye-ABD arasındaki anlaşmalar doğrultusunda Suriye sınır muhafızlarının sınır hattındaki Kamışlı ve Kahtaniye arasındaki bölgeye konuşlandırılacağı, ABD güçlerinin de bu bölge içinde yer alacağı hususunda bilgilendirildi.SOHR, Suriye-Türkiye-Irak sınır üçgeninde, Semalka Sınır Kapısı yolu üzerinde bulunan Malikiye kırsalındaki Zegat ve Yenbu köyünde ABD’nin yeni bir askeri üs kurma hazırlıklarına ilişkin iddiaları kaynaklarından doğruladığını belirtti.Öte yandan Suriyeli muhaliler, Tel Abyad’da dün öğleden sonra bombalı araçla saldırı düzenlendiğini açıkladı. DPA’nın haberine göre Suriye Milli Ordusu’ndan (eski adıyla ÖSO) yapılan açıklamada, “Bugün (dün) Suriye Milli Ordusu’nun ana yola girmesine engel olduğu bir araç Tel Abyad’daki araç tamirhanesinde infilak etti. Olayda maddi hasar meydana geldi” denildi.DPA’ya konuşan Suriye Milli Ordusu’ndan bir kaynak, “Bombalama olaylarının tekrarlanmasından sonra Tel Abyad şehrinin girişlerindeki barikatlar artırıldı, motosikletlerin şehre girişi yasaklandı. Türk ordusu ile birlikte şehrin içinde ve girişlerinde ortak kontrol noktaları oluşturuldu” ifadelerini kullandı.Tel Abyad ilçe merkezinde, geçtiğimiz Cumartesi, pazar yerine bomba yüklü araçla saldırı düzenlendi. Patlamada, 18 kişi hayatını kaybetti, 30 kişi yaralandı.Muhaliflere bağlı bir sivil savunma kaynağı DPA'ya yaptığı açıklamada, Salı günü Rus savaş uçaklarının İdlib’in kuzeybatısındaki şehir ve kasabalara yönelik hava saldırısında 2’si ağır 9 kişinin yaralandığını belirtti. Hava saldırısı öncesinde bölge sakinlerini arazilere ve sığınaklara girmeleri konusunda uyardıklarını söyleyen kaynak, bu uyarı sayesinde bölgede büyük bir yıkımın meydana gelmesine rağmen az sayıda kişinin yaralandığını ifade etti.Suriye Ulusal Kurtuluş Cephesi’nden bir komutan DPA’ya yaptığı açıklamada, “Rus savaş uçakları, İdlib'in batı kırsalındaki Cisr eş-Şuğur kentinde, Idlib'in güney kırsalındaki Nafir, Kefer Secne ve Şeyh Mustafa kentlerini 20'den fazla füzeyle hedef aldı. Bölgede geniş çapta yıkım meydana geldi" ifadelerini kullandı. Komutan Suriye hükümet güçlerinin Kefer Nebel kasabasını 35’ten fazla karadan karaya füzelerle ve 50’den fazla top mermisiyle hedef aldığını söyledi.DPA’ya konuşan Suriye hükümetine yakın bir kaynak, rejim ve Rus savaş uçaklarının İdlib’in batısındaki Cisr eş-Şuğur kentinde muhalif güçlere ait 9 askeri üsse yönelik hava saldırısı düzenlediğini, olayda ölü ve yaralıların olduğunu aktardı.
