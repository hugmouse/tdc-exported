
# توزیع آرد نامرغوب، پخت نان نامرغوب تر/تنها نیمی از کیفیت نان در اختیار نانوایان است

Published at: **2019-11-07T20:19:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545422.html/%D8%AA%D9%88%D8%B2%DB%8C%D8%B9-%D8%A2%D8%B1%D8%AF-%D9%86%D8%A7%D9%85%D8%B1%D8%BA%D9%88%D8%A8--%D9%BE%D8%AE%D8%AA-%D9%86%D8%A7%D9%86-%D9%86%D8%A7%D9%85%D8%B1%D8%BA%D9%88%D8%A8-%D8%AA%D8%B1-%D8%AA%D9%86%D9%87%D8%A7-%D9%86%DB%8C%D9%85%DB%8C-%D8%A7%D8%B2-%DA%A9%DB%8C%D9%81%DB%8C%D8%AA-%D9%86%D8%A7%D9%86-%D8%AF%D8%B1-%D8%A7%D8%AE%D8%AA%DB%8C%D8%A7%D8%B1-%D9%86%D8%A7%D9%86%D9%88%D8%A7%DB%8C%D8%A7%D9%86-%D8%A7%D8%B3%D8%AA)

رئیس اتحادیه نانوایان شهرستان بروجن گفت: توزیع آرد نامرغوب با ارقام مختلف در بین واحدهای نانوایی، یکی از دلایل مهم پخت و توزیع نان نامرغوب در بین مردم می باشد.
به گزارش شبکه اطلاع رسانی راه دانا؛به نقل از جهانبین نیوز؛ ابراهیم حقیقت رئیس اتحادیه نانوایان شهرستان بروجن در گفت و گو با خبرنگار جهانبین نیوز، گفت: 270 واحد نانوایی دولتی و آزادپز در سطح شهرستان بروجن روزانه بیش از 175 هزار قرص نان را پخت و در بین مردم توزیع می کنند.
 
وی با بیان اینکه 2 کارخانه آرد خوشه زرین و زاگرس آرد مصرفی واحدهای نانوایی را به صورت روزانه تأمین می کنند، افزود: این دو واحد تولیدی 15 هزار و 968 کیسه آرد را ماهیانه در اختیار اتحادیه نانوایان شهرستان بروجن قرار می دهد.
 
ابراهیم حقیقت توزیع آرد نامرغوب با ارقام مختلف در بین واحدهای نانوایی را، یکی از دلایل مهم پخت و توزیع نان نامرغوب عنوان و اظهار داشت: آرد برداشت شده از مزارع کشاورزی نیازمند 3 تا 12 ماه خواب در سیلو می باشد.
 
رئیس اتحادیه نانوایان شهرستان بروجن گفت: تبدیل گندم به آرد پس از برداشت از مزرعه و جداسازی سبوس و نول (آرد گز) از آن، کیفیت آرد توزیعی را کاهش و منجر به پخت نان نامرغوب می شود.
 
وی با بیان اینکه از ابتدای امسال تاکنون نسبت به برخورد و قطع سهمیه آرد 14 واحد نانوایی به دلیل عدم رعایت موارد بهداشتی اقدام شده است، اضافه کرد: استفاده از دستکاه های صنعتی مستهلک و بکار بردن مواد و افزودنی های غیرمجاز دیگر دلیل پخت نان نان نامرغوب در شهرستان بروجن می باشد.
 
ابراهیم حقیقت گفت: 83 واحد آزادپز فاقد مجوز قانونی در سطح شهرستان بروجن وجود دارد که لازم است اداره صنعت، معدن و تجارت، اماکن و بهداشت و درمان نسبت به برخورد و تعیین تکلیف این واحدها اقدام نمایند.
 
 
انتهای پیام/
