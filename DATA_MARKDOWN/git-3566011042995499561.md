
# وزارت خارجه آمریکا: روزی دوباره دیپلمات‌هایمان را به تهران می‌فرستیم

Published at: **2019-11-02T19:00:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544233.html/%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%A2%D9%85%D8%B1%DB%8C%DA%A9%D8%A7--%D8%B1%D9%88%D8%B2%DB%8C-%D8%AF%D9%88%D8%A8%D8%A7%D8%B1%D9%87-%D8%AF%DB%8C%D9%BE%D9%84%D9%85%D8%A7%D8%AA-%D9%87%D8%A7%DB%8C%D9%85%D8%A7%D9%86-%D8%B1%D8%A7-%D8%A8%D9%87-%D8%AA%D9%87%D8%B1%D8%A7%D9%86-%D9%85%DB%8C-%D9%81%D8%B1%D8%B3%D8%AA%DB%8C%D9%85)

وزارت خارجه آمریکا با اعلام اینکه همزمان با چهلمین سالروز تسخیر لانه جاسوسی میزبان یک مراسم در این زمینه خواهد بود، در بیانیه‌ای از ایران خواست تا آنچه که "شهروندان آمریکایی بازداشت شده در ایران" خواند را آزاد کند.
به گزارش شبکه اطلاع رسانی راه دانا؛ وزارت امورخارجه آمریکا با انتشار بیانیه‌ای اعلام کرد که مایک پمپئو، وزیر امورخارجه آمریکا روز دوشنبه 13 آبان در همین وزارت خانه میزبان یک مراسم خواهد بود که قرار است در آن از دیپلمات‌های آمریکایی حاضر در ماجرای تسخیر لانه جاسوسی در تهران و خوانواده‌هایشان قدردانی کند.
بنابر گزارش پایگاه اینترنتی وزارت امورخارجه آمریکا، در ادامه این بیانیه همچنین آمده است که واشنگتن به دنبال روزی است که بار دیگر بتواند دیپلمات‌های خود را به تهران بفرستد.
وزارت امورخارجه آمریکا همچنین در این بیانیه خواستار آزادی "شهروندان آمریکایی زندانی در ایران" (شامل سیامک نمازی، شیوئه وانگ و دیگران و همچنین رابرت لوینسون) شده است. واشنگتن ادعا می‌کند لوینسون سال‌ها پیش در ایران ناپدید شده است.
در ادامه این بیاینه تاکید شده است که مراسم روز دوشنبه وزارت امورخارجه بدون حضور اصحاب رسانه برگزار می‌شود.
انتهای پیام/
