
# 24 മണിക്കൂറില്‍ കൂടുതല്‍ താമസിക്കണോ? എങ്കില്‍ ഇക്കാര്യം കൂടി ചെയ്തേ തീരൂ; പുതിയ നിയമവുമായി മേഘാലയ സര്‍ക്കാര്‍

Published at: **2019-11-02T17:00:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/outsiders-visiting-meghalaya-for-over-a-day-will-now-have-to-register111.html)

ഷില്ലോങ്: ഗോത്രവര്‍ഗക്കാരുടെയും താല്പര്യം സംരക്ഷിക്കുന്നതിനായി പുറത്തുനിന്നുള്ളവര്‍ മേഘാലയയില്‍ പ്രവേശിക്കുന്നതിന് രജിസ്ട്രേഷന്‍ നിര്‍ബന്ധമാക്കാനുള്ള ഭേദഗതിക്ക് അംഗീകാരം നല്‍കി സംസ്ഥാന സര്‍ക്കാര്‍. പുതിയ തീരുമാനത്തിന്റെ ഭാഗമായി മേഘാലയ റെസിഡന്റ്സ് സേഫ്റ്റി ആന്‍ഡ് സെക്യൂരിറ്റി നിയമത്തില്‍ ഭേദഗതി കൊണ്ടുവന്നു.
അനധികൃത കുടിയേറ്റംതടയുക എന്ന ലക്ഷ്യത്തോടെ 2016-ലാണ് മേഘാലയ റസിഡന്റ്സ് സേഫ്റ്റി ആന്‍ഡ് സെക്യൂരിറ്റി ആക്ട് നിലവില്‍ വന്നത്.
മേഘാലയയില്‍ 24 മണിക്കൂറില്‍ അധികം താമസിക്കാന്‍ ഉദ്ദേശിക്കുന്ന, മേഘാലയക്കാരല്ലാത്ത ആളുകള്‍ സര്‍ക്കാരിന് രേഖകള്‍ സമര്‍പ്പിക്കണം. മേഘാലയ സ്വദേശികളുടെയും സര്‍ക്കാരിന്റെയും താല്‍പര്യം പരിഗണിച്ചാണിതെന്നും ഉപമുഖ്യമന്ത്രി പ്രിസ്ടോണ്‍ ടിന്‍സോങ്  കൂട്ടിച്ചേര്‍ത്തു.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
കേന്ദ്ര-സംസ്ഥാന-ജില്ലാ കൗണ്‍സില്‍ ജീവനക്കാരെ നിയമത്തിന്റെ പരിധിയില്‍നിന്ന് ഒഴിവാക്കിയിട്ടുണ്ടെന്നും അദ്ദേഹം വ്യക്തമാക്കി.
നിയമത്തിലെ ഭേദഗതി ഉടന്‍ നിലവില്‍ വരുമെന്നും അടുത്ത നിയമസഭാ സമ്മേളനത്തില്‍ ഇത് പാസാക്കുമെന്നും  ടിന്‍സോങ് പറഞ്ഞു. രാഷ്ട്രീയ പാര്‍ട്ടികളോടും സന്നദ്ധസംഘടനകളോടും അടക്കമുള്ളവരോട് അഭിപ്രായംചോദിച്ചതിനു ശേഷമാണ് തീരുമാനം കൈക്കൊണ്ടതെന്നും അദ്ദേഹം കൂട്ടിച്ചേര്‍ത്തു.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
