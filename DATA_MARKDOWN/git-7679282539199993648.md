
# अकेले कमरे में बुलाकर स्टूडेंट के कपड़े उतरवा देती थी टीचर, करती थी अश्लील हरकतें

Published at: **2019-11-02T05:38:29+00:00**

Author: **पटना, वरीय संवाददाता**

Original: [https://www.livehindustan.com](https://www.livehindustan.com/national/story-teacher-removed-student-clothes-after-calling-him-in-room-2828194.html)

पटना में पांचवी कक्षा के छात्र के साथ बुद्धा कॉलोनी इलाके में स्थित एक स्कूल की शिक्षिका अश्लील हरकत करती थी। इसी बीच एक रोज बच्चे ने शिक्षिका का विरोध किया और अपनी मां को सारी बात बता दी। इधर, जब इसकी जानकारी शिक्षिका को मिली तो वह छात्र पर आग-बबूला हो गई। 
उसने 20 अक्टूबर को स्कूल में छात्र की जमकर पिटाई की। इसके बाद बच्चे के परिजनों ने मामले की गंभीरता को देखते हुए शुक्रवार को बुद्धा कॉलोनी थाने में शिक्षिका के खिलाफ एफआईआर दर्ज करायी। केस दर्ज होने के बाद पुलिस मामले की तहकीकात करने में जुटी हुई है। बुद्धा कॉलोनी थानेदार रविशंकर सिंह ने एफआईआर दर्ज होने की पुष्टि की है। उन्होंने बताया कि जांच के दौरान पुलिस शिक्षिका से भी पूछताछ करेगी। फिलहाल स्कूल बंद है। लिहाजा स्कूल खुलते ही पुलिस आगे की कार्रवाई करेगी।

        अकेले कमरे में बुलाकर मैम
      
बच्चे का आरोप है कि पिछले दो-तीन महीने से स्कूल की शिक्षिका ऐसी हरकत बच्चे के साथ करती थी। वह छात्र को स्कूल के ही एक कमरे में बुलाकर उसके कपड़े उतरवा लेती थी। इसके बाद उसके साथ अश्लील हरकत करती थीं। बच्चे के मना करने पर शिक्षिका उसे टीसी दे देने और दोबारा कहीं एडमिशन न होने की धमकी दिया करती थी। जब छात्र ने ये सारी बातें अपनी मां को बतायीं तो होश उड़ गये।
