
# 
        رشد ۱.۴ درصدی شاخص قیمت تولیدکننده
      

Published at: **2019-11-03T21:43:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637915/%D8%B1%D8%B4%D8%AF-%DB%B1%DB%B4-%D8%AF%D8%B1%D8%B5%D8%AF%DB%8C-%D8%B4%D8%A7%D8%AE%D8%B5-%D9%82%DB%8C%D9%85%D8%AA-%D8%AA%D9%88%D9%84%DB%8C%D8%AF%DA%A9%D9%86%D9%86%D8%AF%D9%87)

به گزارش بولتن نیوز، براساس اعلام مرکز آمار تغییرات شاخص قیمت تولیدکننده بخش‌های خدمات کل کشور نسبت به فصل قبل (تورم فصلی) در فصل تابستان١٣٩٨ به ۷.۳ درصد رسید که در مقایسه با فصل بهار ۱.۴ واحد درصد رشد داشته است.
در این بین کمترین تورم فصلی به ترتیب مربوط به بخش¬های "خدمات واسطه گری‌های مالی بیمه معادل ٠.٨ درصد، خدمات آموزش معادل ١.٤ درصد و خدمات مستغلات، اجاره و فعالیت‌های کسب و کار٥.٢ درصد بوده است.
همچنین بیشترین تورم فصلی تولید مربوط به خدمات بهداشت و مددکاری اجتماعی معادل ١٠.٥ درصد بوده است.
بررسی تغییرات شاخص قیمت تولیدکننده بخش‌های خدمات کل کشور نیز نشان می‌دهد که این شاخص نسبت به فصل مشابه سال قبل (تورم نقطه به نقطه) در فصل تابستان١٣٩٨ به ٣٠,٩ درصد رسید که در مقایسه با فصل بهار ۹۸ بالغ بر ١.٧ واحد درصد کاهش داشته است.
به عبارتی، میانگین قیمت دریافتی توسط ارایه دهندگان خدمات به ازای تولید خدماتشان در داخل کشور، در فصل تابستان١٣٩٨ نسبت به فصل تابستان١٣٩٧، ٣٠.٩ درصد افزایش دارد.
این نکته حائز اهمیت است که در بخش‌های خدمات کمترین نرخ مربوط به بخش "خدمات آموزش معادل ١٨.٤ درصد و بیشترین نرخ مربوط به بخش خدمات هتل و رستوران با ٥٧.٣ درصد بوده است.
همچنین تغییرات میانگین شاخص کل قیمت تولیدکننده بخش‌های خدمات در چهار فصل منتهی به فصل تابستان١٣٩٨ (تورم سالانه) به رقم ۳۰.۱ درصد رسیده که این رقم نسبت فصل قبل ٢.٨ واحد درصد افزایش را نشان می¬دهد.
در فصل مورد بررسی، در میان بخش‌های خدمات در کشور، کمترین تورم سالانه مربوط به بخش "خدمات مستغلات، اجاره و فعالیت‌های کسب و کار" (١٨.٢ درصد) و بیشترین آن مربوط به بخش "خدمات هتل و رستوران" (٤٨.٥ درصد) است.
