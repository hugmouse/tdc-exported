
# Przed 11 listopada. Patriotyzm to nie nacjonalizm

Published at: **2019-11-05T18:50:02+00:00**

Author: ****

Original: [Gazeta Olsztyńska](http://gazetaolsztynska.pl/615937,Przed-11-listopada-Patriotyzm-to-nie-nacjonalizm.html)


        Patriota. Znaczenie tego słowa jest dziś zupełnie inne niż kiedyś. Ale czy jest bardziej pozytywne, czy negatywne? To zależy od... punktu widzenia. I od tego, jakiej chcemy Polski dla przyszłych pokoleń.
      
Nie będę owijać w bawełnę. Wiem, że ten tekst u jednych wywoła złość, u innych zgodę, a znajdą się i tacy, którzy zakrzykną „co ty wiesz o patriotyzmie?” Bo przecież definiować go w Polsce wolno tylko „prawdziwym Polakom”. Ale o tym później.Dzisiaj jest coraz mniej patriotów — to zdanie słyszałem setki razy w ostatnich 10 lat. Wygląda na to, że ich liczba musiała już spaść praktycznie do zera. Problem z patriotyzmem jest taki, że dla wielu oznacza zupełnie co innego. Dla jednych patriotyzmem jest kupowanie w sklepie osiedlowym, dla drugich śpiewanie hymnu bez wstydu, a dla innych rzucanie kostką brukową podczas Marszu Niepodległości. Prawdziwy patriotaKim jest? I czy w ogóle jest? A jeśli jest, to po co? Niektórzy mówią: dzisiaj patriotów nie potrzeba, bo nie ma wojny. Albo: to właśnie dlatego ich teraz tak potrzeba. Nie będę chwalić którejkolwiek postawy. Mnie boli tylko jedna. Ale jednym z najlepszych opisów, z jakim się spotkałem, był ten dotyczący Krzysztofa Kamila Baczyńskiego. Pisał wiersze z karabinem w ręku. Ledwo co skończył szkołę.I to o nim prof. Stanisław Pigoń, wybitny historyk literatury polskiej z Uniwersytetu Jagiellońskiego, gdy tylko dowiedział się o wstąpieniu Baczyńskiego do oddziału dywersji AK powiedział: „Cóż, należymy do narodu, którego losem jest strzelać do wroga brylantami”.Pigoń był patriotą. Ale nie takim, jakim widzieć go chcą niektóre grupy w Polsce. Bo przecież w sumie lewak. A lewak patriotą być nie może. Moja definicjaJa patriotyzm widzę inaczej. Patriota dla mnie nie musi całować flagi, recytować wierszy o Polsce, śpiewać hymn najgłośniej ze wszystkich i wszędzie rozpowiadać, że Polskę kocha nad życie. Ten patriotyzm na pokaz jest — w moim odczuciu — żenujący. Patriota powinien budować kraj lepszy niż ten, w którym się urodził. Wie, że kraj nie jest jednolity (nigdy nie był), że są ludzie o odmiennych poglądach, kulturze i — o zgrozo — wyznaniu czy kolorze skóry. Patriota nie boi się obcych, nie chce się od nich odgradzać murem złożonym z idiotycznych uprzedzeń. Nie wymachuje wszędzie flagą, nie ma koszulki z kotwicą na pół piersi, albo nie rzuca cegłami w rodaków o odmiennych poglądach. Patriota nie zapomina skąd pochodzi. A pochodzi z kraju tak bardzo dotkniętego wojną, którą zbudowano na uprzedzeniach.Potrzebny nam jest więc patriotyzm, który patrzy nie tylko w przeszłość. I nie taki, który patrzy tylko w przyszłość, zapomniawszy o tym, co było.Sztuką jest to wypośrodkować, pokazać, że jedno może żyć z drugim. Patriotyzm wyrażają proste czynności — nauka, praca, wzajemna pomoc. Praca na rzecz kraju, nawet gdy uważamy, że nie jest „nasz”. Bo takim go nie czujemy. Kochać kraj tylko za to, że się w nim urodziło? To szaleństwo. Co innego kochać jego historię, kulturę, poznać go i właśnie przez poznanie pokochać. Bo każdy kocha kraj po swojemu. Czy patriotyzmem będzie kupowanie w sklepach osiedlowych? Albo zmuszanie sieci handlowych do sprzedawania w większości polskiego jedzenia? W imię czego? Prawdziwy PolakTo chyba moje ulubione hasło, które można znaleźć w odmętach internetu i na wszelkich marszach, gdzie pokazuje się wyższość białej siły. Ci sami „prawdziwi” Polacy nie pomogą nawet staruszce przejść przez jezdnię i na pewno nie będą słuchać, jak starszy człowiek ich poucza. Symbole, których znaczenia nawet nie znają, są dla nich niczym herb ulubionego klubu piłkarskiego. Często będą go nosić na znak przynależności. Nie dlatego, że znają jego historię. Kije bejsbolowe z orłem białym i dopiskiem „Bóg, Honor, Ojczyzna”? To nie jest objaw patriotyzmu a skrajnego idiotyzmu i policzek w twarz tych, którzy walczyli o ten kraj. Albo marsz niepodległości, którym idą setki normalnych ludzi, ale przewodzą im nacjonaliści. I nie, nie jest to nieznajomość tematu i wyzywanie patriotów od faszystów i nacjonalistów, bo ostatnio tak się te organizacje bronią. Znacie hasła z tego marszu? „Niepodległość nie dla idiotów/ nie dla lemingów”. Oto „patrioci” decydują, komu należy się niepodległość. Albo: „A na drzewach zamiast liści będą wisieć anarchiści” i „Precz z Unią Europejską”. Oczywiście w policjantów rzucano racami, kamieniami itd. Bo to chyba nie są Polacy? W tym przejawia się patriotyzm nacjonalistów. I nie bójmy się ich tak nazywać. I nie mówmy o incydentach. Bo takie rzeczy nie powinny mieć miejsca na marszu, który chce siebie zwać patriotycznym.Dlaczego więc jedna grupa zawłaszczyła sobie ten termin? Dlaczego ich definicja patriotyzmu jest najlepiej słyszalna? Czy to nasza wina, bo im się nie przeciwstawiamy? Całkiem niedawno pozwolono pewnemu patriocie w taki sposób dojść do władzy. Na imię miał Adolf.Paweł Jaszczanin
