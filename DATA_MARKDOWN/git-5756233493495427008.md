
# بولتون بدون احضاریه علیه ترامپ شهادت نمی‌دهد

Published at: **2019-11-01T03:49:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619175/%D8%A8%D9%88%D9%84%D8%AA%D9%88%D9%86-%D8%A8%D8%AF%D9%88%D9%86-%D8%A7%D8%AD%D8%B6%D8%A7%D8%B1%DB%8C%D9%87-%D8%B9%D9%84%DB%8C%D9%87-%D8%AA%D8%B1%D8%A7%D9%85%D9%BE-%D8%B4%D9%87%D8%A7%D8%AF%D8%AA-%D9%86%D9%85%DB%8C%E2%80%8C%D8%AF%D9%87%D8%AF)


        وکیل «جان بولتون» اعلام کرد که موکلش بدون دریافت احضاریه، علیه دونالد ترامپ شهادت نمی دهد.
      

        آفتاب‌‌نیوز :
      
به دنبال درخواست سه کمیته مجلس نمایندگان آمریکا از «جان بولتون» مشاور سابق امنیت ملی آمریکا، وکیل وی امروز (پنج‌شنبه) گفت: بولتون علیه «دونالد ترامپ» شهادت نمی‌دهد.
به گزارش آسوشیتدپرس،بولتون مشاور سابق امنیت ملی کاخ سفید با مصاحبه داوطلبانه در مورد استیضاح علیه ترامپ موافقت نمی کند.
چارلز کوپر وکیل بولتون در همین زمینه گفت: کمیته های تحقیق استیضاح ترامپ در مجلس نمایندگان از بولتون خواسته‌اند که هفته آینده در جلسه پشت درهای بسته حاضر شود. اما بولتون بدون دریافت هرگونه احضاریه در این نشست حضور نخواهد یافت.
آسوشیتدپرس دیروز (چهارشنبه) به از نقل از یک منبع آگاه نوشت: سه کمیته مجلس آمریکا از بولتون خواسته‌اند تا هفتم نوامبر (۱۶ آبان) به کنگره رفته و در جلسه‌ای که پشت درهای بسته برگزار می‌شود، شرکت کند.
سه کمیته امور خارجی، اطلاعات و نظارت و اصلاحات که تحقیقات درباره استیضاح ترامپ را انجام می‌دهند، تحت کنترل دموکرات‌ها هستند.
این سه کمیته همچنین «مایکل الیس» و «جان آیزنبرگ» دو عضو فعلی شورای امنیت ملی آمریکا را دعوت کرده‌اند، تا چهارم نوامبر (۱۳ آبان) برای ادای شهادت به کنگره بروند.
