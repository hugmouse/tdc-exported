
# معترضان هنگ‌کنگی با ماسک‌های «گای فاکس» در خیابان

Published at: **2019-11-06T08:25:18+00:00**

Author: ****

Original: [euronews](https://farsi.euronews.com/2019/11/06/defiant-hong-kong-protesters-mark-one-month-ban-on-masks)

معترضان هنگ کنگی با ماسک‌های گای فاکس، نماد اعتراض در سراسر جهان، روز سه‌شنبه در مرکز این منطقه خودمختار تظاهرات کردند.
یک ماه پیش دولت محلی هنگ کنگ قانون منع پوشش صورت در راهپیمایی‌ها را به اجرا گذاشت و با اعلام احیا این قانون مربوط به دوران استعمار موسوم به «قانون اضطراری»، آتش اعتراض‌ها در هنگ کنگ را شعله‌ورتر کرد. با این وجود معترضان همچنان از ماسک استفاده می‌کنند و در این یک ماه عده‌ای به دلیل نقض این ممنوعیت دستگیر شده‌اند.
اعتراض‌های هنگ کنگ در هفته‌های اخیر به خشونت کشیده شده است و تظاهرکنندگان با آتش‌زدن سطل‌های زباله‌ با پرتاب گاز اشک‌ آور پلیس مقابله می‌کنند.
