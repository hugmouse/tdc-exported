
# एयरपोर्ट पर 9 लाख के सोने के साथ एक धरा

Published at: **2019-11-02T19:14:07+00:00**

Author: **वरिष्ठ संवाददाता,नई दिल्ली।**

Original: [https://www.livehindustan.com](https://www.livehindustan.com/national/story-nine-lakh-price-gold-seized-at-igi-airport-2829090.html)

आईजीआई एयरपोर्ट पर कस्टम विभाग ने श्रीलंका के कोलंबो से सोना तस्करी कर दिल्ली पहुंचे एक भारतीय तस्कर को गिरफ्तार किया है। गिरफ्तार तस्कर के पास से 260 ग्राम सोना बरामद हुआ है। पूछताछ में पता चला कि वह पहले भी पांच बार इसी प्रकार सोना तस्करी कर भारत ला चुका है। बरामद सोने की कीमत 9 लाख आंकी गई है।आरोपी ने सोना अपने अंतवस्त्र में छिपा रखा था। 
कस्टम विभाग  के अधिकारियों के मुताबिक  ने घटना 31 अक्तूबर की है। आरोपी एयर इंडिया की उद्यान संख्या एआई-282 से कोलंबो से दिल्ली पहुंचा था। इमिग्रेशन क्लीयरेंस के बाद वह बिना जांच के ग्रीन चैनल पार करने की जुगत में था, इसी दौरान वहां तैनात कस्टम की टीम ने उसे पकड़ लिया और उसकी जांच की। बैगेज की जांच करने पर टीम को उसमें से लाल टेप से लिपटा एक कैप्सूल मिला, जिसे खोलने पर उसमें से दो सोने के टुकड़े मिले। यह कैप्सूल उसने अपने अंतवस्त्र में छिपा रखे थे।पूर्व में पांच बार  आरोपी करीब 45 लाख का सोना तस्करी कर भारत ला चुका है। 
