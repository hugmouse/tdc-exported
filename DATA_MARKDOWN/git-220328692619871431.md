
# Джоли: Бъдете себе си

Published at: **2019-11-06T11:27:00+00:00**

Author: **Агенция Стандарт**

Original: [Стандарт Новини](https://standartnews.com/lifestyle-lyubopitno/dzholi-bdete-sebe-si-406012.html)

Анджелина Джоли блесна върху корицата на последното за годината издание на „Harper’s Bazaar“. Актрисата се разсъблече за гореща фотосесия и разкри лични моменти от живота си в интервю пред списанието. Джоли сподели, че има желание да живее в чужбина, но само когато децата й са пълнолетни, защото Брад Пит не би се съгласил на това сега. Тя ги насърчавала да изследват света, без да мислят за ограничения и за това, което им е позволено да учат или да знаят. Тя заклейми етикетите „перфектна майка“ и „перфектна съпруга“. „Това не е свобода. Аз ценя най-много различието и разнообразието – в семейството си и в другите. Не искам да живея в свят с еднакви хора и си представям, че това се отнася и за всички читатели. Искам да се запознавам с нови лица и да науча нови неща“, коментира носителката на „Оскар“. Анджелина заяви и че мечтае през 2020-а всички да си припомнят кои са те всъщност и да се борят за свободата си, независимо от пречките пред тях. „Нищо не ме кара да се усмихвам повече, отколкото това някой да бъде напълно себе си със собствени стил и характер, каквито и да са те“, допълни актрисата.
