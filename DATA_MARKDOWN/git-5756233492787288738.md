
# گام چهارم ایران در کاهش تعهدات برجامی چیست

Published at: **2019-11-03T18:47:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619694/%DA%AF%D8%A7%D9%85-%DA%86%D9%87%D8%A7%D8%B1%D9%85-%D8%A7%DB%8C%D8%B1%D8%A7%D9%86-%D8%AF%D8%B1-%DA%A9%D8%A7%D9%87%D8%B4-%D8%AA%D8%B9%D9%87%D8%AF%D8%A7%D8%AA-%D8%A8%D8%B1%D8%AC%D8%A7%D9%85%DB%8C-%DA%86%DB%8C%D8%B3%D8%AA)


        با نزدیک شدن موعد تزریق گازاورانیوم به زنجیره ۳۰ تایی سانتریفیوژهای IR-۶، ایران پیام صریح عقب نشینی نکردن از اجرای گام چهارم کاهش تعهدات برجامی خود را به اروپا ارسال می‌کند.
      

        آفتاب‌‌نیوز :
      
یک منبع آگاه در سازمان انرژی اتمی به خراسان گفته بود که تزریق گاز اورانیوم به زنجیره ۳۰تایی از سانتریفیوژ پیشرفته IR-۶ مهم ترین بخش از گام سوم خواهد بود
۲۲مهرماه گذشته نیز علی اکبر صالحی رئیس سازمان انرژی اتمی خبر از تزریق گاز UF-۶ (هگزا فلورید اورانیوم) به زنجیره ۳۰ تایی IR-۶ ظرف سه هفته آینده داد. این هفته موعد زمانی وعده صالحی است و احتمالا به زودی باید شاهد این اقدام مهم در چارچوب گام سوم و آغاز رسمی تست گرم این زنجیره مهم و راهبردی در تولید نیمه صنعتی سانتریفیوژهای پیشرفته ایرانی باشیم.
طبق برجام ایران می توانست هشت سال و نیم پس از برجام یعنی در سال ۱۴۰۳این زنجیره را مورد تست قرار دهد اما بدعهدی های اروپایی در کنار نقض برجام آمریکایی باعث شد ایران کاهش تعهدات خود را به صورت گام به گام آغاز کند و بر این اساس ایران کاری را که باید حدود پنج سال دیگر انجام می داد، جلو انداخته است.
با آغاز گازدهی به زنجیره ۳۰ تایی از IR-۶ عملا ۳۰۰سو به ظرفیت غنی سازی کشور اضافه می شود و این یعنی در مجموع علاوه بر ۵۰۶۰ سو ظرفیت غنی سازی تثبیت شده در برجام به همراه دو زنجیره ۱۶۴ تایی از IR-۲M و IR-۴ و ۱۰تایی از IR-۵ که در گام سوم شروع به غنی سازی و جمع‌آوری ذخایر غنی شده کردند، به حدود ۷۵۰۰سو ظرفیت غنی سازی می رسیم که نشان از افزایش ۵۰ درصدی این ظرفیت در دو ماه اخیر دارد
مهم ترین گلوگاه و محدودیت برجام برای ساخت انبوه سانتریفیوژهای پیشرفته IR-۶ همین موضوع تست در زنجیره های ۳۰تایی و بیشتر بوده که حالا متخصصان ایرانی می توانند با خیالی راحت، حداقل تا زمانی که طرف مقابل سر عقل نیامده، سرعت کار ساخت و تست ماشین های جدید را به صورت چشمگیری افزایش دهند.
