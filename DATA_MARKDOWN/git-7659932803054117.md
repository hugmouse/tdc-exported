
# Rusya'da Egemen İnternet Yasası yürürlüğe girdi

Published at: **2019-11-01T14:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1971876/rusyada-egemen-internet-yasas%C4%B1-y%C3%BCr%C3%BCrl%C3%BC%C4%9Fe-girdi)

Rusya’da siber saldırı olması halinde Moskova yönetiminin internete anında müdahale edebilmesini ve  Rusya’nın World Wide Web'den (Dünya Çapında Ağ) ayrılmasını sağlayacak olan Egemen İnternet Yasası bugün yürürlüğe girdi.CNBC kanalına göre internet aktivistleri, Rusya Devlet Başkanı Vladimir Putin’in mayıs ayında imzaladığı Egemen İnternet Yasası'na 'Elektronik Demir Perde' ismini taktı.Kanalda konuya ilişkin yer alan haberde söz konusu adımın teknik başarısı konusunda uzmanların şüphesi olduğuna ve yasayı Rus hükümetinin interneti sansürleme girişimi olarak gördüklerine dikkat çekildi.Rusya'da binlerce kişinin bu yılın başlarında yasaya karşı protesto gösterileri düzenlediğini hatırlatan CNBC'ye göre insan hakları savunucuları da yasanın ifade ve medya özgürlüğünü tehdit ettiği konusunda uyarıda bulundu.Haberde ayrıca Putin’in daha önce Telegram’ın yasaklanması da dahil internet özgürlüğünü kontrol altına almak için bir takım önlemler aldığı ancak bu girişimlerin başarısız olduğu bilgisi de yer aldı.Rusya’nın bu hamlesinin Çin'in uyguladığı ‘elektronik duvardan’ farklı olacağının altını çizen kanal, Çin’in internet erişimini daraltmak istediğini, Rusya’nın ise ‘izolasyon’ hedefi olduğunu vurguladı.New America  düşünce kuruluşunda internet uzman olan Justin Sherman söz konusu adıma dair şu değerlendirmede bulundu:“Rus hükümeti, özellikle Arap Baharı'nda sosyal medyanın rolünü gördüğünden beri ülke sınırları içindeki internet üzerinde sıkı kontrollere sahip olmak istedi. Rusya, serbest bilgi akışını bir tehdit olarak görüyor ve kontrol etmesi gerektiğini düşünüyor.”
