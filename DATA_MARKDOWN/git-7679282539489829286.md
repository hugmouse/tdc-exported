
# ओडिशा के मुख्यमंत्री ने बीजू पटनायक की समाधि को हटाने का लिया फैसला

Published at: **2019-11-04T00:53:54+00:00**

Author: **एचटी ,नई दिल्ली।**

Original: [https://www.livehindustan.com](https://www.livehindustan.com/national/story-odisha-chief-minister-decides-to-remove-biju-patnaik-memorial-2830764.html)

ओडिशा के मुख्यमंत्री नवीन पटनायक ने पुरी में उनके पिता और पूर्व मुख्यमंत्री बीजू पटनायक की याद में बनी समाधि को हटाने का फैसला किया है। बीजू जनता दल सांसद पिनाकी मिश्रा ने कहा कि पटनायक ने यह फैसला किया है कि पुरी की सुंदरता के लिए और तेजी लाने दिशा में समाधि को हटाने का फैसला किया है।
यह समाधि साल 1997 में पुरी के स्वर्गद्वार में एक बड़े क्षेत्र में बनाई गई थी।
बीजेडी राज्यसभा सांसद और नवीन पटनायक के बेहद करीबी अमर पटनायक ने कहा- एक पूरी समाधि की जगह एक बीजू बाबू के नाम की प्लेट स्वर्गद्वार में होगी। हालांकि, कुछ पार्टी कार्यकर्ता इस कदम से खुश नहीं थे। खबरों के मुताबिक, नवीन पटनायक ने बैठक के दौरान कहा कि “कोई समाधि की जरूरत नहीं है क्योंकि बीजू ओडिया लोगों को दिलों में लगातार राज कर रहे हैं।”
