
# هند؛ 8 سال زندان برای دونده زن به علت حمل 52 کیلو موادمخدر

Published at: **2019-11-05T11:06:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619989/%D9%87%D9%86%D8%AF-8-%D8%B3%D8%A7%D9%84-%D8%B2%D9%86%D8%AF%D8%A7%D9%86-%D8%A8%D8%B1%D8%A7%DB%8C-%D8%AF%D9%88%D9%86%D8%AF%D9%87-%D8%B2%D9%86-%D8%A8%D9%87-%D8%B9%D9%84%D8%AA-%D8%AD%D9%85%D9%84-52-%DA%A9%DB%8C%D9%84%D9%88-%D9%85%D9%88%D8%A7%D8%AF%D9%85%D8%AE%D8%AF%D8%B1)


        مادیا غفور به دلیل حمل ۵۲ کیلو مواد مخدر به هشت و سال نیم زندان محکوم شد.
      

        آفتاب‌‌نیوز :
      
 مادیا غفور، دونده ۴۰۰ متر که در رقابت‌های المپیک ۴ در ۴۰۰ متر ریو شرکت کرد پس از اعتراف به حمل مواد مخدر به هشت سال و نیم زندان محکوم شد.به گزارش آس، دونده هلندی زمانی که با ماشین خود در نزدیکی التن، مرز آلمان در حال رانندگی بود توسط پلیس متوقف شد و در آن جا بود که بسته‌های مواد پیدا شد. پلیس او را به زندان آلمان انتقال داد.
غفور را ژوئن گذشته با ۵۰ کیلو قرص اکستازی، ۲ کیلو شیشه و ۱۱ هزار و ۹۵۰ یورو پول نقد پیدا کردند. ارزش این مواد ۲.۳ میلیون یورو بود.
دونده هلندی پس از این که متوجه حکم خود شد اعلام کرد فرجام‌خواهی می‌کند. او از فاش کردن نام فروشنده مواد امتناع کرد، چون از خانواده و نزدیکان او می‌ترسید. غفور ۲۷ ساله پیش از دستگیر شدن رکورد ۱۰۰ متر را در ۱۱.۴۲ ثانیه، ۲۰۰ متر را در ۲۳.۱۶ ثانیه و ۴۰۰ متر را در ۵۱.۱۲ ثانیه به ثبت رسانده بود.
فدراسیون دوومیدانی هلند از این اتفاق شگفت زده شد و اعلام کرد: ما پروسه دادگاهی شدن غفور را پیگیری می‌کنیم و به سرعت جواب آزمایش دوپینگ او را منتشر خواهیم کرد. همچنین کاملا فعالیت‌هایش را محکوم می‌کنیم.
