
# محلات کلاله هر هفته نظافت کامل می شود

Published at: **2019-11-05T18:53:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545150.html/%D9%85%D8%AD%D9%84%D8%A7%D8%AA-%DA%A9%D9%84%D8%A7%D9%84%D9%87-%D9%87%D8%B1-%D9%87%D9%81%D8%AA%D9%87-%D9%86%D8%B8%D8%A7%D9%81%D8%AA-%DA%A9%D8%A7%D9%85%D9%84-%D9%85%DB%8C-%D8%B4%D9%88%D8%AF)

فرماندار کلاله گفت: با رایزنی با مدیرکل پسماند، از این پس علاوه بر خدمات شبانه روزی شهرداری، هر هفته محلات شهر کلاله کاملا نظافت می شود.
به گزارش شبکه اطلاع رسانی راه دانا  علی اصغر بیانی ظهر امروز  در گفتگو با از کلاله خبر، در خصوص نتایج دیدار مدیرکل میماند گلستان در فرمانداری کلاله اظهار کرد:  در این نشست که شهردار و رئیس شورای شهر کلاله نیز حضور داشتند؛ در خصوص تفکیک زباله از مبدا و اصلاح سکوی زباله جهت حمل زباله بوسیله سیمی تریلر و جلوگیری از انباشت زباله در محل دپو بحث و گفتگو کردیم.
وی افزود: در راستای یاد شده مقرر شد تمهیدات لازم اتخاذ و یا این کار به بخش خصوص واگذار شود.
فرماندار کلاله با بیان اینکه یکی از معضلات شهرداری در زمینه خدمات شهری است، گفت: هماهنگی لازم جهت رفع مشکلات خدمات شهری با استفاده از تجهیزات مکانیزه( جارو خیابان، مخزن شهری، لجن کش و غیره) انجام شد.
بیانی پاکسازی و نظافت محله به محله را یکی از راه حل های برون رفت از معضلات موجود دانست و تصریح کرد: در این نشست مقرر گردید تا اقدامات و برنامه ریزی لازم جهت پاکسازی محلات کلاله هفته ای یک بار، در روز پنجشنبه از صفر تا صد انجام گیرد.
 به گفته فرماندار کلاله، قبل از پاکسازی محل، هماهنگی و اطلاع رسانی توسط شهرداری صورت خواهد گرفت.
انتهای پیام/
 
