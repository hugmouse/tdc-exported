
# اعتراضات در عراق ادامه دارد... بندر ام القصر همچنان بسته است

Published at: **2019-11-03T13:15:00+00:00**

Author: ****

Original: [الشرق الاوسط فارسی](https://aawsat.com/persian/home/article/1973126/%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AF%D8%B1-%D8%B9%D8%B1%D8%A7%D9%82-%D8%A7%D8%AF%D8%A7%D9%85%D9%87-%D8%AF%D8%A7%D8%B1%D8%AF-%D8%A8%D9%86%D8%AF%D8%B1-%D8%A7%D9%85-%D8%A7%D9%84%D9%82%D8%B5%D8%B1-%D9%87%D9%85%DA%86%D9%86%D8%A7%D9%86-%D8%A8%D8%B3%D8%AA%D9%87-%D8%A7%D8%B3%D8%AA)

اعتراضات و تحصن در برخی از شهرهای عراق روز شنبه (۲ نوامبر) ادامه پیدا کرد. مردم در بصره (جنوب) راهپیمایی کردند. شماری از معترضان به سمت دروازه بندر ام قصر حرکت کردند. معترضان خواستار اشتغال زایی و ریشه کن کردن فساد و فراهم کردن خدمات هستند. منابع امنیتی به رویترز گفتند چند هزار نفر از معترضان روز شنبه خیابان های منتهی به بندر ام قصر را مسدود کردند.بندر ام قصر یکی از بنادر اصلی عراق در کرانه خلیج قرار دارد. ماموران شامگاه جمعه (اول نوامبر) با گلوله و گاز اشک آور به سرکوب معترضان پرداختند.بندر ام قصر از روز چهارشنبه (۳۰ اکتبر) تعطیل است. معترضان روز سه شنبه (۲۹ اکتبر) برای نخستین بار ورودی این شهر را بستند.ام قصر محل واردات غلات و روغن های گیاهی و شکر است. این اقلام از بندر ام قصر به سراسر کشور توزیع می شود. مواد غذایی وارداتی بخش اصلی اقلام غذایی عراق را تشکیل می دهند. کامیون های حامل کالا اجازه ورود و خروج به بندر ام قصر را ندارند.مدیران بندر می گویند فعالیت برخی از شرکت های حمل و نقل بین المللی به دلیل تعطیلی بندر ام قصر متوقف شده است.معترضان روز شنبه (۲ نوامبر) چندین لاستیک خودرو را آتش زدند و موانع بتنی نصب کردند. معترضان از اقدام ماموران ضد شورش برای متفرق کردن آنان با استفاده از زور خشمگین هستند. منابع امنیتی و پزشکی گفتند دستکم ۳۰ نفر زخمی شده اند.اعتراضات بخشی از جنبشی است که تظاهرات ده ها هزار نفری مردم عراق در خیابان ها را به دنبال داشت. معترضان برای ابراز نارضایتی از فساد و سوء خدمات عمومی تظاهرات کردند. در این راستا، معترضان روز شنبه (۲ نوامبر) جاده های منتهی به میدان نفتی مجنون را مسدود و از ورود کارمندان به منطقه جلوگیری کردند.برخی منابع نفتی گفتند که فعالیت این میدان نفتی متوقف نشده است. از سوی دیگر، شورای عالی قضایی عراق سفر رییس این نهاد به ایران یا کشورهای دیگر را تکذیب کرد.خبرگزاری عراق (واع) به نقل از شورای قضایی گفت «رییس شورا در بغداد است و فعالیت دادگاه ها به ویژه دادگاه مرکزی مبارزه با فساد را در این شرایط فوق العاده پیگیری می کند. دادگاه مرکزی مبارزه با فساد به تازگی مایه نگرانی افرادی شده که در پرونده های فساد دست دارند و ارتش های سایبری را با اموال عمومی مردم اداره می کنند».به گفته این بیانیه «دادگاه مرکزی مبارزه با فساد ۴ وزیر و برخی نمایندگان مجلس را احضار کرده است. ارتش های سایبری به دنبال اقدامات دستگاه قضا پریشان حملاتی را انجام دادند». این بیانیه افزود «در سایت ها عکس های قدیمی منتشر شده که مربوط به سفر پیشین هیات شورای عالی قضایی به کویت و ترکیه و اردن و سعودی است». شورای عالی قضایی عراق از «پارلمان خواسته تا قانونی برای سامان دهی به هرج و مرج سایبری وضع کند.این اقدام یکی از قوانین در واکنش به مطالبات اصلاح طلبانه مردم است». در تحول تازه، محمد الحلبوسی رییس مجلس روز شنبه (۲ نوامبر) با انتشار بیانیه ای گفت «جلسات پارلمان به طور دائم برگزار می شود تا برنامه ای که مراجع دین اعلام کردند را اجرا کند».این بیانیه خاطر نشان کرد «اجرای کلیه اصلاحات قانون اساسی با همکاری نمایندگان معترضان و نخبگان و کارشناسان و چهره های علمی در دستور کار قرار دارد.کلیه این صاحبنظران در تعیین نقاط ضعف اصلاحات سهیم هستند تا دست آخر اقداماتی برای تحقق اصلاحات مورد نظر اتخاذ شود».تظاهرات در الناصریه مرکز استان ذی قار (جنوب شرق عراق) برای نهمین روز متوالی ادامه دارد. ده ها هزار نفر از معترضان در میدان حبوبی در مرکز شهر الناصریه تجمع کردند.رعد سالم فعال مدنی به شبکه العربیه گفت «تا زمانی که خواسته های ما -برکناری کابینه- اجرا نشود از این میدان تکان نمی خوریم». معترضان در بغداد -پایتخت عراق- شامگاه جمعه تا صبح شنبه (۲ نوامبر) در میدان التحریر تجمع کردند.این تجمع چندین هزار نفری بزرگ ترین تظاهرات پس از سقوط صدام حسین است. معترضان پس از تیراندازی ماموران و شلیک گلوله های مشقی و گاز اشک آور نیز همچنان در میدان ماندند.به گزارش رویترز کمیساریای عالی حقوق بشر عراق گفت «یک زن بر اثر اصابت گلوله گاز اشک آور به سر کشته شد. دستکم ۱۵۵ نفر روز جمعه زخمی شدند. ماموران برای سرکوب معترضان در میدان التحریر در بغداد از گاز اشک آور و گلوله مشقی استفاده کردند». پنج نفر دیگر نیز به دلایل مشابه در اعتراضات شبانه کشته شدند.از سوی دیگر، شماری از فعالان و وبلاگ نویسان عراقی گفتند که نخستین مراسم تشییع جنازه یکی از قربانیان به نام خانم نور رحیم علی روز شنبه (۲ نوامبر) در میدان التحریر برگزار می شود. این خانم جوان که پزشکی خوانده بود در فعالیت های امدادرسانی به معترضان شرکت کرد.عادل عبد المهدی نخست وزیر عراق کشته شدن نور رحیم علی در نزدیکی پل جمهوریت را تکذیب کرد. ویدیوهای منتشر شده از میدان التحریر جمعیت انبوه معترضان را نشان می دهد کما اینکه برخی از جوانان با سینه برهنه در معرض شلیک گاز اشک آور قرار می گیرند.اعتراضات عراق معمولا در روز جنبه آرام تر و مسالمت آمیز داشته اما راهپیمایی ها و تجمع های شبانه به خشونت کشیده می شود. پلیس به سمت جوانانی که از خود با عنوان «انقلابی» یاد می کنند گاز اشک آور و گلوله مشقی شلیک می کند.اعتراضات عمدتا در خارج از پل جمهوریت جریان دارد. این پل بر فراز رود دجله قرار دارد و به منطقه خضرا منتهی می شود. ساختمان های حکومتی در منطقه خضرا قرار دارند. معترضان می گویند سران عراق در این منطقه دیوار کشی شده پنهان شده اند. تظاهرات و اعتراضات در کربلا و بصره نیز ادامه دارد.چند هزار چادر روز جمعه (اول نوامبر) در میدان التحریر نصب شد. هزاران نفر در این روز در آنجا تجمع کردند. بزرگ ترین تجمع میدان التحریر به دلیل نماز جمعه و پیوستن نمازگزاران به معترضان روز جمعه برگزار شد.تظاهرات و تجمعات در میدان التحریر شامگاه جمعه ادامه یافت. معترضان از نخبگانی که از نظر آنها فاسد و پیرو کشورهای خارجی هستند اعتراض دارند.معترضان از این نخبگان به عنوان مقصر اصلی شرایط معیشتی بد یاد می کنند. گفتنی است که دامنه اعتراضات عراق در چند روز گذشته به سرعت گسترش پیدا کرد.حدود ۲۵۰ نفر در ماه گذشته در جریان اعتراضات ضد حکومتی کشته شدند. مردم از کلیه فرقه ها و اقوام و طوایف عراق در اعتراضات کنونی حضور دارند و خواهان کناره گیری احزاب سیاسی حاکم بر کشور از سال ۲۰۰۳ تا کنون هستند.
