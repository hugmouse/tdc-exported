
# ... त्या दोघींनी स्पेसवॉक केला आणि नासात इतिहास घडवला!

Published at: **2019-11-05T00:45:21+00:00**

Author: **लोकमत न्यूज नेटवर्क**

Original: [Lokmat](https://www.lokmat.com/sakhi/cristina-and-jesica-they-both-did-spacewalk-and-made-history-nasa/)


        -कलीम अजीम
      
दोन आठवड्यापूर्वी ‘नासा’नं नवा इतिहास रचत प्रथमच दोन महिलांना एकट्यानं स्पेसवॉकला पाठवलं. स्पेस स्टेशनच्या एका उपकरणाच्या देखभाल-दुरुस्तीसाठी नासानं ही सफर घडवली होती. क्रिस्टिना कोच आणि जेसिका मेयर असं या दोन महिला वैज्ञानिकांचं नाव आहे. कोच या इलेक्ट्रिक इंजिनिअर असून, मेयर या सागरी जीवशास्त्रात पीएच.डी. आहेत.
आंतरराष्ट्रीय प्रमाण वेळेनुसार 18 ऑक्टोबर रोजी सकाळी 6 वाजून 30 मिनिटांनी नासाच्या चमूनं अवकाशात उड्डाण भरलं.  काही तासातच म्हणजे 11 वाजून 38 मिनिटांनी ते स्पेस स्टेशनवर दाखल झालं.स्पेस स्टेशनमध्ये पॉवर कंट्रोलर आणि डिचार्ज युनिट खराब झालेलं होतं. त्याची दुरुस्ती करण्याचं काम क्रिस्टिना आणि जेसिका यांच्यावर सोपवण्यात आलं होतं. दीर्घकाळ चाललेल्या या मोहिमेत अनेक रोमांचक अनुभव आल्याचे त्या दोघींनी प्रसारमाध्यमांना सांगितलं आहे.
वॉल स्ट्रिट जर्नलला जेसिका यांनी अत्यंत भावस्पर्शी प्रतिक्रिया दिलीय. त्या म्हणतात, ‘महिला फक्त टेबलवर बसून काम करण्यासाठी नाहीयेत. आपण काय काम करतो त्याचं महत्त्व त्याच्या स्वरूपामुळे ठरतं.  त्याच आधारावर तुमच्या यशाच्या शक्यताही वाढू शकतात. त्यामुळे वेगळेपण साधण्याचा प्रयत्न  नेहमी करायला हवा. अशा यशस्वी कथांमधून प्रेरणा घेणारी आज बरेच लोक आहेत आणि मला वाटतं की सर्वांनी त्यांना ही महत्तची कहाणी सांगावी.’क्रिस्टिना यांनीदेखील या मोहिमेबद्दल भावुक होत म्हटलंय, ‘मला 11 वर्षांची मुलगी आहे. मी मोठी होत असताना ज्या संधी मला भेटल्या त्याच तिच्यासाठी मिळाव्यात अशी माझी इच्छा आहे.’ नासाच्या मते त्यांच्यासाठी ही सामान्य बाब आहे. नासात एकूण कर्मचा-यामध्ये 50 टक्के महिला काम करतात, त्यामुळे आमच्यासाठी रुटीन होतं, असं नासानं म्हटलंय.
परंतु ‘जॉन्सन स्पेस सेंटर’नं ट्विट करून या मोहिमेबद्दल क्रिस्टिना आणि जेसिकाचं कौतुक केलंय. ‘आजचा दिवस मोठा आहे. जिथे कुठे आपण या मोहिमेबद्दल वाचत असाल, बघत असाल तिथून आमच्यासाठी शुभेच्छा द्या, आमचा उत्साह वाढवा, असं म्हटलं. तर दुस-या  एका ट्विटमध्ये सेंटरनं क्रिस्टिना आणि  जेसिका यांचा पॉवर कंट्रोलर दुरुस्ती करतानाचा व्हिडीओ अपलोड करत दोघींचा अभिमान असल्याचं म्हटलं आहे.अंतराळातील उपग्रह आणि अन्य यंत्नणेसाठी सौरऊर्जेचा वापर केला जातो. अंतराळ केंद्रात जिथे प्रकाश किरणे पोहोचत नाहीत अशा ठिकाणी बॅटरीची गरज भासते. स्पेस स्टेशनचं हे साधन सिस्टिमसाठी सोलर ऊर्जा संकलित करून त्याचा पुरवठा करतं. न्यू यॉर्क टाइम्सच्या मते काही महिन्यांपूर्वी सिस्टिममध्ये नव्या बॅट-या  बसविल्या होत्या. गेल्या महिन्यात त्या नादुरुस्त झाल्या. ही उपकरणं बदलण्यासाठी नासानं हा स्पेसवॉक घडवून आणला होता. महिला वैज्ञानिकांची ही अंतराळ सफर 29 मार्च 2019ला पार पडणार होती. क्रिस्टिना कोच यांच्यासोबत एनी मॅकक्लेन या सफरीवर जाणार होत्या. परंतु महिलांसाठी योग्य असलेले स्पेससूट उपलब्ध नसल्यानं ही मोहीम त्यावेळी स्थगित करण्यात आली.
स्पेस स्टेशनच्या बाहेर काम करण्यासाठी स्पेससूट लागतो. त्याला ‘एक्स्ट्रा वेहिकुलर मोबिलिटी यूनिट’ म्हटलं जातं. नासाच्या प्रवक्त्या स्टेफनी शियरहोलज यांच्या मते एक स्पेससूट तयार करण्यासाठी किमान 12 तासांचा अवधी लागतो, तर त्याला परिधान करण्यासाठी सुमारे तासभर लागतो. स्पेससूट अंतराळात यात्नेकरूंना ऑक्सिजनचा पुरवठा करतो. तसेच अत्याधिक तापमान, किरणोत्सर्ग आणि अंतराळातील धूलिकणांपासून त्यांचं संरक्षण करतो.वैज्ञानिक मॅकक्लेन यांनीच त्यावेळी ट्विट करून अंतराळ यात्रा स्थगित झाल्यानं दु:ख व्यक्त केलं होतं. यावेळी नासावर जगभरातून टीकेची झोडदेखील उठवण्यात आली होती. ‘स्पेससूट तयार करताना महिलांसाठी वेगळा सूट तयार का केला जात नाही’,  असा प्रश्न त्यावेळी उपस्थित केला गेला. नंतरच्या काळात यावरून बरेच राजकारण शिजलं होतं. हिलरी क्लिंटन यांनी नासा व अमेरिकन सरकारवर ठपका ठेवत लैंगिक भेदभावाचा आरोप केला होता. त्यांनी ट्विट करून ‘नवीन सूट तयार करा’ असं म्हटलं होतं.सध्या वापरात असलेला स्पेससूट 1974मध्ये विकसित केले गेले आहेत. त्यावेळेसपासून हाच सूट वापरात आणला जातो. गेल्या चार दशकात त्याला अनेकदा अपग्रेड करण्यात आलं. परंतु ते अजूनही   ‘कम्फर्टेबल’ नाही, असा सूर अधून-मधून निघत असतो.
नासानं गेल्या 50 वर्षात उपकरणाच्या दुरुस्तीसाठी 420 स्पेसवॉक केले आहेत. यंदाचा 421वा होता. चालू वर्षी याच कामासाठी आठवेळा अंतराळ सफरी झाल्या आहेत. सर्व अभियानात पुरुष वैज्ञानिकासोबत अनेक महिला वैज्ञानिकांनीदेखील भाग घेतलेला आहे. आतापर्यंत 15 महिलांनी 42 वेळा स्पेसवॉक केला आहे. 1963साली सोव्हिएत रशियाच्या व्हॅलेंतिना तेरेश्कोवा या पहिल्या अवकाशयात्री  ठरल्या होत्या, तर 1982 मध्ये स्वेतलाना सावित्स्काया यांना पहिल्या अमेरिकी महिला स्पेसवॉकर म्हणून मान मिळाला होता.स्पेस स्टेशनवर अंतराळात एकट्यानं स्पेसवॉक करणार्‍या क्रिस्टिना कोच आणि जेसिका मेयर या पहिल्याच महिला ठरल्या आहेत. त्यांनी एकट्यांनीच स्पेस स्टेशनवर उतरून आपली मोहीम यशस्वीपणे राबविली आहे. त्यांच्यासोबत या सफरीवर चार पुरुष वैज्ञानिकही होते. मात्र ते अंतराळ यानाबाहेर उतरले नाहीत. सुमारे सहा तास अवकाशात व्यतित केल्यानंतर क्रिस्टिना आणि जेसिका पृथ्वीतलावर परतल्या.
जाणकारांच्या मते महिलांच्या बाबतीत नासानं गेल्या 50 वर्षात उचलेलं हे पहिलंच धाडसी पाऊल होतं. नासा 2014 पर्यंत चंद्र आणि मंगळ ग्रहावर महिलांना पाठवणार आहे, त्याचाच एक भाग म्हणून या स्पेवॉककडे पाहिलं जात आहे.

        (लेखक स्वतंत्र  पत्र कार आहेत)
      
kalimazim2@gmail.com
