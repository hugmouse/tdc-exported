
# खिलाड़ियों को आगे ले जाना है, ओलंपिक के लिख खास तैयारी : किरेन रिजिजू

Published at: **2019-11-07T07:52:45+00:00**

Author: **लाइव हिन्दुस्तान टीम, अल्मोड़ा।**

Original: [https://www.livehindustan.com](https://www.livehindustan.com/uttarakhand/story-players-have-to-be-taken-forward-special-preparation-written-for-olympics-says-kiren-rijiju-in-hindustan-yuva-sammelan-2836384.html)

अल्मोड़ा में आयोजित हिन्दुस्तान अखबार के युवा सम्मेलन मेरे युवा मेरी शान में केंद्रीय युवा और खेल मंत्री किरेन रिजिजू ने कहा कि हम खिलाड़ियों को और बेहतर बनाएंगे। हमें देश के खिलाड़ियों को आगे ले जाना है। 
उन्होंने कहा कि ओलंपिक में हम पिछड़े हुए हैं, आगे आने के लिए तैयारियां चल रही है। इस पर काम हो रहा है। रियो ओलंपिक में भारत को सिर्फ दो मेडल मिले। हमारी कोशिश होगी कि अब ज्यादा से ज्यादा मेडल आए, खिलाड़ी इसके लिए जी जान से जुटे हैं।
 2028 में भारत को खेलों में टॉप 10 में लाने का प्रयास है। खेल मंत्री ने कहा कि खेल में सबसे अच्छा करना हमारा लक्ष्य है। खेलों इंडिया के तहत खिलाड़ियों को आगे बढ़ाने का लक्ष्य है। खिलाड़ियों को और बेहतर बनाना है। किरेन रिजिजू ने कहा कि खिलाड़ियों के साथ खड़े रहने के लिए ही मैं खेल मंत्री बना।
उन्होंने कहा कि मैं हर खिलाड़ी से पर्सनली मिलता हूं। खेल और खुराक हम हर खिलाड़ी को पूरा देना चाहते हैं। उन्होंने कहा कि किसी भी खेल का सक्सेस ट्रेनिंग है।
