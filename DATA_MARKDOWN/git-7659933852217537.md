
# نگرانی عمیق اروپا و آمریکا از بازداشت بازرس آژانس اتمی در ایران

Published at: **2019-11-07T14:30:00+00:00**

Author: ****

Original: [الشرق الاوسط فارسی](https://aawsat.com/persian/home/article/1980766/%D9%86%DA%AF%D8%B1%D8%A7%D9%86%DB%8C-%D8%B9%D9%85%DB%8C%D9%82-%D8%A7%D8%B1%D9%88%D9%BE%D8%A7-%D9%88-%D8%A2%D9%85%D8%B1%DB%8C%DA%A9%D8%A7-%D8%A7%D8%B2-%D8%A8%D8%A7%D8%B2%D8%AF%D8%A7%D8%B4%D8%AA-%D8%A8%D8%A7%D8%B2%D8%B1%D8%B3-%D8%A2%DA%98%D8%A7%D9%86%D8%B3-%D8%A7%D8%AA%D9%85%DB%8C-%D8%AF%D8%B1-%D8%A7%DB%8C%D8%B1%D8%A7%D9%86)

 اتحادیه اروپا امروز (پنجشنبه) با صدور بیانیه‌ای از بازداشت موقت و لغو پذیرش یک بازرس آژانس بین‌المللی انرژی اتمی در ایران ابراز نگرانی عمیق کرد.به گزارش الشرق الاوسط، در بیانیه سخنگوی اتحادیه اروپا آمده است: «اتحادیه اروپا از اتفاقاتی که حول یک بازرس آژانس اتمی در ایران رخ داده، عمیقا نگران است».خبرگزاری رویترز از قول منابع دیپلماتیک گزارش داده که ماموران امنیتی هفته گذشته یکی از بازرسان آژانس بین‌المللی انرژی اتمی را برای مدت کوتاهی جلب کرده و مدارک سفر وی را نیز گرفته‌اند.چندین مقام آژانس در گفت‌وگو با این خبرگزاری، توقیف بازرس آژانس و مدراک وی را «ارعاب» توصیف کرده‌اند. این حادثه در سایت غنی‌سازی نطنز اتفاق افتاده است.این گزارش می‌گوید برای اولین بار است که از زمان توافق هسته‌ای سال ۲۰۱۵، موسوم به برجام، ماموران ایرانی دست به چنین کاری می‌زنند.قرار است موضوع توقیف مدارک سفر این بازرس در اجلاس شورای حکام آژانس بین‌المللی انرژی اتمی مذاکره شود.یک دیپلمات اروپایی گفته است توقیف بازرس آژانس به نگرانی‌ها از آینده ماموریت آنها دامن زده است. بر اساس برجام، هم‌اکنون ۱۳۰ تا ۱۵۰ بازرس آژانس موضوع فعالیت‌های ایران را دنبال می‌کنند.سازمان انرژی اتمی ایران روز چهارشنبه ۱۵ آبان در واکنش به گزارش‌های منتشر شده درباره بازداشت موقت یکی از بازرسان آژانس انرژی اتمی اعلام کرد که مجوز پذیرش این بازرس لغو شده و وی ایران را به مقصد وین ترک کرده است.به گفته سازمان انرژی اتمی ایران٬ هفته گذشته از ورود این بازرس آژانس به دلیل «نگرانی از احتمال همراه داشتن مواد مشکوک» به سایت غنی‌سازی نطنز جلوگیری شد.سازمان انرژی اتمی ایران در بیانیه خود گفته است: «بر اساس اعلام بخش حفاظت سایت، هنگام ورود این خانم بازرس، تجهیزات کنترلی علامت هشدار را نشان داده است و به همین دلیل ضمن کنترل وسایل همراه بازرس، از ورود او به سایت جلوگیری شده و مراتب امر به آژانس بین‌المللی انرژی اتمی منعکس شد و از طرف جمهوری اسلامی ایران به آژانس اعلام می‌شود که پذیرش قبلی این بازرس لغو شده تلقی می‌ شود.»سازمان انرژی اتمی ایران اضافه کرده است:« ایران همچنین خواستار همکاری آژانس برای ادامه تحقیقات در این خصوص شده است که آژانس نیز در پاسخی کتبی این موضوع را می‌پذیرد. در نتیجه‌ی لغو پذیرش بازرس، وی با ناتمام گذاشتن ماموریت خود ایران را به مقصد وین ترک کرده است.»از سوی دیگر، جکی وولکات نماینده آمریکا در سازمان‌های بین‌المللی و آژانس اتمی، بازداشت موقت یک بازرس آژانس در ایران، را اقدام تحریک‌آمیز ظالمانه‌ توصیف کرد.
