
# गुजरात सरकार ने मुख्यमंत्री, वीआईपी की यात्रा के लिए 191 करोड़ रुपये का विमान खरीदा

Published at: **2019-11-06T14:19:44+00:00**

Author: **एजेंसी,नई दिल्ली**

Original: [https://www.livehindustan.com](https://www.livehindustan.com/national/story-gujarat-government-buys-aircraft-worth-rs-191-crore-for-cm-and-vip-2835354.html)

गुजरात की भाजपा सरकार ने मुख्यमंत्री, राज्यपाल और उपमुख्यमंत्री जैसी विशिष्ट हस्तियों की यात्रा के लिए 191 करोड़ रुपये के विमान को आखिरकार खरीद लिया है। इस विमान की खरीद प्रक्रिया पांच साल पहले शुरू हुई थी। अधिकारियों ने बुधवार को बताया कि दो इंजन वाला भव्य 'बॉम्बार्डियर चैलेंजर 650 विमान अगले दो हफ्ते में मिल जाएगा। 
नये विमान में 12 यात्री सवार हो सकते हैं और इसकी फ्लाइंग (उड़ान) रेंज करीब 7,000 किलोमीटर है, जो वर्तमान विमान 'बीचक्राफ्ट सुपर किंग से बहुत अधिक है। बीचक्राफ्ट सुपर किंग विमान का इस्तेमाल पिछले 20 वर्षों से मुख्यमंत्री और अन्य गणमान्य हस्तियों की यात्रा के लिया किया जा रहा है। यह विमान करीब 870 किलोमीटर प्रति घंटा की रफ्तार से उड़ान भर सकता है।  एक अन्य अधिकारी ने बताया, ''यह विमान इस महीने के तीसरे हफ्ते में हमें मिल जाएगा। इसकी खरीददारी से संबंधित सभी औपचारिकताएं पूरी कर ली गई है।
गुजरात के नागरिक उड्डयन के निदेशक कैप्टन अजय चौहान ने कहा कि नए जेट के एयरबोर्न बनने से पहले दो महीने लगेंगे, क्योंकि हमें विभिन्न स्वीकृतियां लेने की जरूरत है। इसके लिए हमें DGCA और अन्य अधिकारियों से मंजूरी लेनी होगी।"अधिकारी ने बताया कि नए विमान की फ्लाइंग रेंज पहले के विमानों से कम है। 
