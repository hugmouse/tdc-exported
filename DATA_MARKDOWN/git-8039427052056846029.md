
# రవీందర్ కుటుంబాన్ని ప్రభుత్వం ఆదుకోవాలి: మంద కృష్ణ

Published at: **2019-11-03T13:38:43+00:00**

Author: ****

Original: [Andhrajyothy](https://www.andhrajyothy.com/artical?SID=945393)

Ph: 88865 47666ప్రవేశం ఉచితం ADVT
వరంగల్‌: కండక్టర్ ఏరుకొండ రవీందర్ కుటుంబాన్ని ప్రభుత్వం ఆదుకోవాలని ఎమ్మార్పీఎస్ అధ్యక్షుడు మంద కృష్ణ మాదిగ డిమాండ్ చేశారు. ఆదివారం ఆయన మీడియాతో మాట్లాడుతూ ఆర్టీసీని కేసీఆర్ ప్రైవేటుపరం చేయాలని ముందే నిర్ణయించుకున్నారని విమర్శించారు. ఆర్టీసీని ప్రభుత్వంలో విలీనం చేయాల్సిందేనని ఆయన డిమాండ్ చేశారు. ఆర్టీసీ కార్మికులకు అండగా ఉంటామని, గుండె నిబ్బరం కోల్పోవద్దన్నారు. తెలంగాణ రాష్ట్రం సాధించుకున్నట్టే హక్కులు కూడా సాధించకుందామని మంద కృష్ణ అన్నారు.
 
వరంగల్ జిల్లాకు చెందిన కండక్టర్ ఏరుకొండ రవీందర్ నాలుగు రోజుల క్రితం గుండెపోటుతో కుప్పకూలాడు. కుటుంబసభ్యులు అతనిని హుటాహుటిన హైదరాబాద్‌లోని ఓ ప్రైవేటు ఆస్పత్రికి తరలించారు. చికిత్స పొందుతూ ఆయన చనిపోయాడు. దీంతో రవీందర్ మృతదేహాన్ని పోలీసులు భారీ బందోబస్తు మధ్య సొంతూరైన ఆత్మకూరుకు తరలించారు.
