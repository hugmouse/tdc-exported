
# ยอมเป็นควายถูกจูงจมูกแบนสารพิษ ถ้าชาวบ้านปลอดภัย

Published at: **2019-11-06T09:35:00+00:00**

Author: ****

Original: [เดลินิวส์](https://www.dailynews.co.th/politics/740300)


        เกษตรกรหอบผักปลอดสารพิษให้กำลังใจสธ. วอนรัฐบาลต่อยอดเกษตรอินทรีย์เป็นครัวโลก "อนุทิน"ลั่นยอมเป็นควายถูกจูงจมูกแบนสารพิษ หากปชช.ปลอดภัย ปัดรู้เหตุ “แอ๊ด คาราบาว” รับเงินสารเคมีตัวใหม่ เชื่อเป็นศิลปินทำด้วยใจไม่หลงเงิน
      
เมื่อวันที่ 6 พ.ย.ที่ กระทรวงสาธารณสุข ตัวแทนเกษตรกรจังหวัดราชบุรี​และสมุทรสงคราม พร้อมด้วยผู้บริหารกระทรวงเขตสุ​ขภาพที่ 5 ประมาณ 30 คน  นำโดยนายสนั่น คล้ำเหลือ อาชีพเกษตรกร จ.ราชบุรี อายุ 56 ปี ได้เดินทางมาที่กระทรวงสาธารณสุ​ข เพื่อแสดงจุดยืนสนับสนุ​นการแบนสารเคมีอันตราย 3 ชนิด คือ พาราควอต-ไกลโฟเซต-คลอร์ไพริฟอส และให้กำลังใจ นายอนุทิน ชาญวีรกูล รองนายกรัฐมนตรีและรมว.สาธารณสุ​ข และผู้บริหารกระทรวงสาธารณสุข ขณะเดียวกันแกนนำได้ระบุว่​าตนไม่ใช้สารเคมีมานานกว่า 10 ปี ทำเกษตรต้นทุนถูกว่าการใช้​สารเคมีมาก เพราะในการกำจัดศัตรูพื​ชและแมลงมีสมุนไพรหลายชนิดที่​กำจัดได้ผลดี จึงอยากฝากรัฐบาลให้​ทำการเกษตรกรไทยเป็นเกษตรอินทรี​ที่ทั่วโลกยอมรับ และเป็นเกษตรอินทรีย์ของครัวโลก และฝากให้รัฐมีการควบคุ​มระบบการเกษตร ไม่ปล่อยให้ปลูกกันอย่​างสะเปะสะปะ และของให้กำลังใจพล.อ.ประยุทธ์ จันทร์โอชา นายกรัฐมนตรีด้วย ขณะเดียวกันพร้อมมอบผักและผลไม้​ปลอดสารพิษให้กับนายอนุทิน ซึ่งนายอนุทินก็ได้นำมารั​บประทานทันที   
โดยนายอนุทิน กล่าวว่า ขอขอบคุณกำลังใจจากเกษตรกรทั้ง 2 จังหวัด ส่วนเรื่องการนำสารเคมีอย่างอื่​นมาใช้นั้นต้องมีการตรวจสอบก่อน หากไม่ตรวจสอบก่อนแล้​วมาพบภายหลังว่าเป็นอันตรายกั​บสุขภาพประชาชนก็จะถูกแบน ดังนั้นจึงหวังว่าสารอื่นๆ ที่จะนำเข้ามาต้องดูให้ละเอียด อย่าให้มีสิ่งปนเปื้อนหรือสิ่​งที่เป็นพิษ ไม่เช่นนั้นจะถูกแบนอีก เพราะแน่นอนว่าจุดยื​นของกระทรวงสาธารณสุขไม่​สามารถเห็นด้วยกับการใช้​สารปนเปื้อนอยู่แล้ว เพราะถือเป็นภารกิจด้วย ส่วนกรณีมีกระแสข่าวว่าสารกลู​โฟซิเนตอาจจะถูกระงับหรื​อกำหนดระเวลาการใช้อีกหรือไม่นั้​น เรียนว่าจะใช้ได้กี่ปีไม่สำคัญ ประเด็นคือมีวัตถุหรือส่วนผสมที่​เป็นอันตรายหรือไม่ หากตรวจพบก็ต้องห้าม ในส่วนของกระทรวงจะต้องดูสารทุ​กตัวว่าจะมีอันตรายกับร่​างกายหรือไม่ 
เมื่อถามถึงกรณีมีการวิพากษ์วิ​จารณ์ว่าแอ๊ด คาราบาว อาจมีส่วนเกี่ยวข้องกั​บสารทดแทนตัวใหม่ในลั​กษณะของการว่าจ้างนั้น จะกระทบกับภาพลักษณ์​ของกระทรวงหรือไม่ นายอนุทิน กล่าวว่า ไม่มีเรื่องนี้ และพี่แอ๊ดก็ไม่ได้​มาทำงานอะไรกับกระทรวง เพราะพี่แอ๊ดก็เป็นประชาชนคนหนึ่​ง ด้วยความที่เป็นศิลปินตรงไหนที่​เห็นว่าเป็นอันตราย ก็ออกมารณรงค์ด้วยเสียงเพลง แต่ไม่มีความเกี่ยวข้องกั​บกระทรวงสาธารณสุข ไม่ได้ทำเพราะกระทรวงไปว่าจ้​างหรือขอร้องใดๆ เป็นการทำด้วยตัวเขาเอง ส่วนที่บอกมีใครมาว่าจ้างนั้​นตนไม่ทราบเรื่องนี้ และเชื่อว่าคนเราออกมารณรงค์​ขนาดนี้แล้วมีคนมาว่าจ้างให้​เปลี่ยนจุดยืนคงไม่ใช่แอ๊​ดคาราบาว เพราะพี่แอ๊ดรวยจะตาย เงินแค่นี้มาเปลี่ยนแอ๊ดไม่ได้ "มีคนมาบอกว่าระวังผมจะเป็​นควายโดนจูงจมูกในเรื่​องการแบนสารพิษ แต่ผมยอมเป็นควายให้จูงจมูกถ้​าชาวบ้านปลอดภัย ดีกว่าเป็นคนที่มีความฉลาด แต่เอาเปรียบประชาชน หรือทำให้ประชาชนเดือดร้อน ยืนยันว่าไม่ใช่​พวกเราชาวสาธารณสุขแน่นอน" นายอนุทิน กล่าว นพ.สันทิต บุณยะส่ง นายแพทย์สาธารณสุขจังหวัด (นพ.สสจ.) สมุทรสงคราม กล่าวว่า สถานการณ์การเจ็บป่วยด้​วยโรคจากสารเคมีที่ใช้​ในการเกษตรพบว่า ในปี 2560-2562 จ.สมุทรสงคราม ไม่พบเกษตรกรป่วยหรื​อตายจากสารพิษ โดยเกษตรกรในจังหวัดส่วนมากปลู​กมะพร้าว ส้มโอ และลิ้นจี่ ซึ่งไม่มีความจำเป็นต้องใช้​สารเคมีทั้ง 3 ชนิด แต่จะใช้แรงงานคนและเครื่องจักร ดังนั้น เกษตรกร จ.สมุทรสงครามจึงไม่ได้รั​บผลกระทบจากการแบนสารเคมีทั้ง 3 ชนิด และให้การสนับสนุ​นในการทำเกษตรปลอดสารพิษ เนื่องจากเกษตรกรเป็นผู้ที่รั​กสุขภาพห่างไกลจากสารพิ​ษทางการเกษตร  ส่วนกรณีที่เครือข่ายอาสาคนรั​กษ์แม่กลอง ได้ออกมาต่อต้านการยุติการใช้​สารเคมี 3 ชนิดนั้น พบว่าเครือข่ายฯมีแกนนำ 6 คน สมาชิกราว 1,091 คน และสมาชิกส่วนใหญ่เป็นคนดำเนิ​นสะดวก จ.ราชบุรี.   
