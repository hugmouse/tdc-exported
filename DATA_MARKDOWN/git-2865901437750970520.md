
# REZZIME DANA (nedelja): Neponovljivi het-trik za tri minuta u Brazilu vas obradovao, Italijani pokvarili dan

Published at: **2019-11-03T00:00:00+00:00**

Author: ****

Original: [MozzartSport](https://mozzartsport.com/fudbal/vesti/rezzime-dana-nedelja-neponovljivi-het-trik-za-tri-minuta-u-brazilu-vas-obradovao-italijani-pokvarili-dan/341533)

NAPOMENA: U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.
OVDE pogledajte kako smo mi prošli u rubrici PREDLOZZI I TIPOVANJA.
Evo kako ste vi tipovali...

        ZAOKRUŽENO
      
ANDERLEHT - SERKL BRIŽ (tip 1, kvota 1,35) - rezultat 2:1Mnogo je bolje nego što je bilo na startu sezone sa Vensanom Kompanijem i Sajmonom Dejvisom, ali daleko od toga da je ovo Anderleht na koji su navijači navikli. Slavni Kraljevski klub slavio je protiv najgoreg tima lige - Serkl Briža (2:1), međutim pitanje je kako bi se taj meč završio da VAR nije pomogao domaćinu. Utisak je, u 70. minutu glavni arbitar Laforž komotno je mogao i da prizna gol gostiju za 2:2, ali on je odlučio da ga posle dugog gledanja snimaka - poništi. Navodno, golman Anderlehta došao je do lopte pre strelca Lajla Fostera, te je pogodak postigao uz prekršaj nad čuvarom mreže. Sumnja je, ipak, ostala. IZVEŠTAJ.
KOPENHAGEN - SONDERJILAND (tip 1, kvota 1,42) - rezultat 3:0Sreća u Danskoj, gde je Kopenhagen prema očekivanjima lagano savladao Sonderjiland. Doduše, za to su mu bili neophodni pogoci iz dva penala, te pogodak Sotirija u 86. minutu koji je postavio konačan rezultat na ovom meču. Samim tim, vi ste mogli da zaokružite lepog keca i da se okrenete ostalim utakmicama.
FLAMENGO - KORINTIJANS (tip 1, kvota 1,50) - rezultat 4:1Kakva laganizza u Brazilu! Enrike vas je obradovao sa tri gola u tri minuta. Apsolutno neponovljiv het-trik desio se na prelomu dva poluvremena. Brazilac je prvo postigao gol u prvom, pa u drugom minutu nadoknade vremena prvog dela igre, a potom dokrajčio rivala još jednim pogotkom u 46. minutu. Vitinjo je do kraja postigao još jedan gol za domaćina, dok je Vital imao tu čast da da samo utešni gol za gosta.
FCSB - SEPSI (tip 1, kvota 1,50) - rezultat 2:1Iz dvojke u keca, ali ne na vašu štetu, već na vašu korist. Dosta ste morali da se oznojite u Rumuniji ne bi li ste zaokružili keca. Tipovali ste na posrnuli FCSB, nadali ste se da će dobiti Sepsi, a to se desilo, doduše uz dosta muke. Gost je poveo golom Karanovića u 27. minutu utakmice, ali je FCSB prvo preko Gnohera poravnao, a potom i golom Tanasea poveo i postavio konačan rezultat na ovoj utakmici.
PORTO - AVES (tip 1, kvota 1,10) - rezultat 1:0Jedan, ali vredan gol Porta. Nije portugalski velikan blistao danas protiv Avesa, promašio je veliki broj šansi, ali je zahvaljujući pogotku Markana još iz 13. minuta igre uspeo da pokupi sva tri boda. Ruku na srce, imao je i Aves svoje šanse, ali večeras nije bio dovoljno precizan da dođe bar do jednog osvojenog boda.

        PRECRTANO
      
ATALANTA - KALJARI (tip 1, kvota 1,33) - rezultat 0:2Hit jeseni u Seriji A je Kaljari! Dobar je to tim, dobro je i vođen, a još bolje igra. Posle nove pobede, velike pobede u gostima nad Atalantom (2:0), umešao se među najbolje u vrhu tabele. Tamo gde se dele ulaznice za Ligu šampiona. IZVEŠTAJ.
FJORENTINA - PARMA (tip 1, kvota 1,55) - rezultat 1:1Uspela je Fjorentina da izbegne poraz protiv Parme u zanimljivom okršaju odigranom na stadionu Artemio Franki - 1:1. Oba trenera bila su lišena usluga nekoliko zapaženih prvotimaca, kod domaćih nije bilo Riberija, Kaseresa i Pecele, na drugoj strani su nedostajali Ingleze, Bruno Alves i Grasi, pa je i fudbal bio nešto siromašniji. IZVEŠTAJ.
BAZEL - KSAMAKS (tip 1, kvota 1,27) - rezultat 1:1Užasno vreme definitivno je imalo uticaj na ishod utakmice između Bazela i Ksamaksa. Domaćin nije uspeo da dođe do pobede, iako se to očekivalo, pa ste razočarano mogli da ispratite tikete u kantu. Da neće sve ići kako treba, videlo se sredinom prvog poluvremena kada su gosti došli u vodstvo. Uspeo je Bazel da vrati jedan gol nazad, ali ne i dva, što je vama bilo neophodno.
PAOK - PANATINAIKOS (tip 1, kvota 1,35) - rezultat 2:2Kiks na jugu Balkana! Kec nije bio ni blizu u velikom derbiju grčkog šampionata, iako rezultat možda sugeriše da je bilo drugačije... PAOK je došao do vrednog boda golom u 101. minutu utakmice i to sa bele tačke. Prethodno je gubio od 44. minuta golom Zahida, potom poravnao na 1:1 pogotkom Vijerinje, ali je Maheda u 87. minutu ponovo doveo goste u prednost. Šteta za tikete.
BRAGA - FAMILIKAO (tip 1, kvota 1,38) - rezultat 2:2Drama sa nesrećnim krajem na meču između Brage i Familikaa. Najveće iznenađenje dosadašnjeg toka portugalskog šampionata bilo je na pragu još jedne senzacije, što vama naravno nije išlo na ruku, delovalo je da je Braga ipak uspela da preokrene rezultat na svoju vodenicu, ali je usledio hladan tuš u 89. minutu. Gost je uspeo da povede sa igračem manje preko Tonija Martineza, ali je Galeno sa dva gola u svega dva minuta preokrenuo rezultat. To nije bio kraj, Anderson je u 89. minutu poravnao rezultat i doneo bod Familikau.
