
# DIRETTA/ Wolfsberger-Basaksehir (risultato finale 0-3): colpaccio dei turchi!

Published at: **2019-11-07T21:43:41+00:00**

Author: **Fabio Belli**

Original: [IlSussidiario](https://www.ilsussidiario.net/news/diretta-wolfsberger-basaksehir-streaming-video-tv-per-i-sedicesimi-europa-league/1945479/)

Colpaccio del Basaksehir che sale al primo posto nel gruppo J di Europa League espugnando la Merkur-Arena di Graz dove ha battuto il Wolfsberger per 3 a 0. A poco più di un quarto d’ora dal novantesimo arriva la svolta di un match caratterizzato dal grande equilibrio tra le due squadre: Rnic – già ammonito – commette fallo su Skrtel all’interno dell’area di rigore, l’arbitro Scharer indica il dischetto e mostra il secondo giallo al numero 15 di Struber che lascia i suoi in dieci uomini. Dagli undici metri Visca mantiene il sangue freddo e trasforma impeccabilmente il penalty portando in vantaggio la formazione allenata da Buruk che sfrutta nel migliore dei modi la superiorità numerica chiudendo ogni discorso tra l’84 e l’87’ con Crivelli che mette a referto una doppietta e appone il sigillo alla partita. {agg. di Stefano Belli}
Al quarto d’ora del secondo tempo Wolfsberger e Basaksehir rimangono sullo 0-0. Poco prima dell’intervallo la formazione austriaca ha colpito la traversa con Ritzmaier che è andato a un passo dal gol con il legno che salva i turchi dallo 0-1. A inizio ripresa la formazione di Struber si rende nuovamente pericolosa con Niangbo che al 48′ viene murato dalla retroguardia avversaria, anche se il gioco era fermo per la segnalazione di fuorigioco da parte dell’assistente di Scharer con l’attaccante ivoriano che era al di là della linea difensiva. Dopo un buon inizio gli undici di Buruk si sono un po’ spenti e hanno perso quella verve che li spingeva in avanti. {agg. di Stefano Belli}
Alla Merkur-Arena di Graz siamo giunti alla mezz’ora del primo tempo di Wolfsberger-Basaksehir, al momento il risultato live è di 0-0. Finora poche azioni degne di poter essere annotate sul taccuino, l’occasione più interessante ce l’hanno avuta gli ospiti con Gulbrandsen che al 7′ cerca la porta dal limite dell’area di rigore con il pallone che esce di pochissimo sul fondo. Padroni di casa incapaci di creare veri e propri pericoli dalle parti di Gunok, stasera gli attaccanti di Struber sembrano avere le polveri bagnate e la formazione austriaca non riesce a incidere in fase di possesso. Al 19′ gli uomini di Buruk si ripropongono in avanti con Ozcan che trova la risposta di Kofler. {agg. di Stefano Belli}
La diretta tv di Wolfsberger Basaksehir sarà disponibile per tutti gli abbonati alla pay tv satellitare, con Sky che trasmetterà sul canale numero 205, Sky Sport Collection, highlights ed azioni salienti in tempo reale del match in “Diretta Goal Europa League”, che sarà visibile anche in diretta streaming video via internet, sempre per gli abbonati Sky, collegandosi tramite pc sul sito skygo.sky.it oppure con smart tv o con dispositivi mobili come tablet o smartphone scaricando l’applicazione Sky Go.
Wolfsberger Basaksehir è dietro l’angolo: la squadra austriaca sta stupendo anche nel suo girone di Europa League e in campionato è imbattuta addirittura dal 10 agosto, quando ha perso nettamente sul campo del Salisburgo. Era il secondo ko consecutivo, ma da allora il Wolfsberger ha cambiato passo: subito cinque vittorie consecutive, a oggi il totale parla di sette affermazioni con tre pareggi. Il dato dei gol segnati racconta di ben 34 marcature all’attivo, 21 delle quali sono arrivate in casa; sono 13 i gol incassati, ma dopo quella doppia sconfitta la squadra ne ha presi soltanto 7 in 10 gare. Adesso è arrivato il momento di metterci comodi e stare a vedere quello che ci dirà il campo, con particolare attenzione visto che parliamo del girone della Roma: ci siamo dunque, la diretta di Wolfsberger Basaksehir prende il via! WOLFSBERGER (4-3-1-2): Kofler; Novak, Sollbauer, Rnic, Schmitz; Schmid, Leitgeb, Ritzmaier; Liendl; Weissman, Niangbo. BASAKSEHIR (4-3-3): Mert Gunok; Junior Caiçara, Ponck, Skrtel, Clichy; Azubuike, Mehmet Topal, Ozcan; Visca, Crivelli, Gulbrandsen. (agg. di Claudio Franceschini)
Oggi la diretta di Wolfsberger Basaksehir sarà affidata dal primo minuto al fischietto svizzero Sandro Scharer, che per l’occasione sarà pure accompagnato dagli assistenti De Almeida e Zogaj: San sarà il quarto uomo designato. Volendo ora conoscere meglio il primo direttore di gara, ecco che va subito detto che in stagione lo stesso Scharer ha già diretto ben 12 incontri, mettendo pure a bilancio 61 cartellini gialli e 5 rossi, oltre a 4 calci di rigore concessi. Va pure aggiunto che lo stesso arbitro svizzero in carriera ha già diretto gli austriaci del Wolfsberger, pure in occasione della Bundesliga 2013-2014: il fischietto però non ha mai incontrato il Basaksehir, benchè questa non sia la prima volta che incontra formazioni turche. (agg Michela Colombo)
Wolfsberger Basaksehir, partita diretta dall’arbitro svizzero Sandro Scharer e in programma giovedì 7 novembre 2019 alle ore 21.00 presso la Merkur-Arena di Graz, sarà una sfida valevole per la quarta giornata della fase a gironi di Europa League 2019-2020. 4 punti a testa nel girone J per austriaci e turchi, uno in più della Roma e due in più del Monchengladbach che si affronteranno alla stessa ora al Borussia Park. Dopo il pareggio della partita di andata, sarà uno scontro diretto cruciale in chiave qualificazione. Gli austriaci arrivano all’appuntamento dopo un perentorio 0-4 in casa dello Sturm Graz, risultato che ha consolidato il terzo posto del Wolfsberger nella Bundesliga austriaca che aveva già incantato in Europa League, dominando in casa del Borussia Monchengladbach. Il Basaksehir ha pareggiato 0-0 sul campo della capolista Alanyaspor ed ha riagganciato il Trabzonspor al quinto posto, in una classifica del campionato turco comunque molto corta che vede la squadra allenata da Buruk a soli tre punti dalla vetta.
Le probabili formazioni che dovrebbero scendere in campo in Wolfsberger Basaksehir, giovedì 7 novembre 2019 alle ore 21.00 presso la Merkur-Arena di Graz, sfida valevole per la quarta giornata della fase a gironi di Europa League. Il Wolfsberger allenato dall’austriaco Struber sarà schierato con un 4-1-3-2: Kofler, Novak, Sollbauer, Rnic, Schmitz, Leitgeb, Schmid, Liendl, Ritzmaier, Niangbo, Weissman. Risponderà con un 4-3-3 il Basaksehir allenato dal turco Buruk: Gunok, Caicara, Ponck, Skrtel, Clichy, Tekdemir, Topal, Khaveci, Visca, Crivelli, Gulbrandsen.
Per chi vorrà scommettere su Wolfsberger Basaksehir, l’agenzia di scommesse Snai indica la squadra di casa come favorita. Vittoria interna quotata 2.05, l’eventuale pareggio viene proposto a una quota di 3.30 mentre la possibilità del successo in trasferta viene offerta a una quota di 3.60. Per quanto riguarda il numero di gol complessivamente realizzati nel corso del match, over 2.5 quotato 1.80, under 2.5 proposto a una quota 2.00.
