
# फिल्म 'जर्सी' के लिए क्रिकेट की कोचिंग ले रहे हैं शाहिद कपूर, देखें Photo

Published at: **2019-11-01T11:46:48+00:00**

Author: **एजेंसी,मुंबई**

Original: [https://www.livehindustan.com](https://www.livehindustan.com/entertainment/story-shahid-kapoor-start-taking-cricket-coaching-for-his-movie-jersey-2826922.html)

शाहिद कपूर अपनी तेलुगू फिल्म 'जर्सी' के हिंदी रीमेक के लिए खूब मेहनत कर रहे हैं। शाहिद ने इस फिल्म में अपनी भूमिका के साथ न्याय करने के लिए क्रिकेट कोचिंग भी शुरू कर दी है। वह इस फिल्म में एक क्रिकेटर की भूमिका में दिखेंगे।
इस फिल्म के बारे में बात करते हुए शाहिद ने कहा, 'कबीर सिंह के बाद मुझे यह सोचने में वक्त लगा कि अब मुझे क्या करना चाहिए। लेकिन मैंने जैसी ही जर्सी देखी, मैं समझ गया कि यह मेरी अगली फिल्म होगी। यह एक शानदार प्रेरक फिल्म है और एक ऐसे इंसान की कहानी है, जो मुझसे काफी मेल खाता है।'
सूत्र के अनुसार शाहिद इस फिल्म में एक क्रिकेटर की भूमिका निभा रहे हैं और इसके साथ न्याय करने के लिए वह नियमित तौर पर क्रिकेट कोचिंग ले रहे हैं।
फिल्म की शूटिंग अगले महीने चंडीगढ़ में शुरू होगी। शाहिद के क्रिकेट ट्रेनिंग की एक तस्वीर सामने आ गई है। इस तस्वीर में वह हाथों में बल्ला लिए हुए हैं।

        दिल्ली में टी-20 मैच को लेकर BCCI पर भड़कीं दिया मिर्जा, ट्वीट कर कही ये बात
      

        अभिषेक बच्चन ने कुछ अंदाज में दी पत्नी ऐश्वर्या राय बच्चन को बधाई, दिया ये खास नाम
      
जर्सी का निर्देशन गौतम तिन्नानाउरी कर रहे हैं। इस फिल्म के तेलुगू वर्जन का भी निदेर्शन गौतम ने ही किया है। फिल्म का निमार्ण अल्लू अरविंद, अमन गिल और दिल राजू कर रहे हैं। फिल्म अगले साल 28 अगस्त को रिलीज होगी।
