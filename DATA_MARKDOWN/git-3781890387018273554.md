
# ธีระพล เผยชีวิตต้องสู้ จากเด็กเก็บขยะสู่ทีมช้างศึก

Published at: **2019-11-01T03:46:00+00:00**

Author: ****

Original: [เดลินิวส์](https://www.dailynews.co.th/sports/739418)


        “ธีระพล เยาะเย้ย” เผยชีวิตต้องสู้ จากคนเก็บขยะ ไม่สนคำดูถูก สู่ทำเนียบช้างศึก เผยพ่อถึงกับร่ำไห้ หลังรู้ว่าติดธง
      
ธีระพล เยาะเย้ย นักเตะวัย 25 ปี จากสมุทรปราการซิตี้ ที่มีชื่อติดทีมชาติไทย ชุดนี้ กล่าวถึงเส้นทางฝันสู่ทีมช้างศึกว่า ตอนเด็กๆ คำว่า ทีมชาติ กับตนนั้นห่างไกลกันมาก ขณะอายุ 14 ปี ยังเก็บขยะ ช่วยพ่อ กับ แม่ แถวพระประแดง พระสมุทรเจดีย์ อยู่เลย“ตอนนั้น พ่อ กับ แม่ ทำงานเข็นซาเล้ง หาขยะไปขาย เป็นอาชีพหลักประมาณ 2 ปี และ เป็นช่วงที่ผมเข้ามาเล่นฟุตบอลที่โรงเรียนกีฬานนท์ฯ พอดี เป็นธรรมดา ที่จะโดนดูถูก แต่ไม่ได้คิดมากอะไร ชีวิตเลือกเกิดไม่ได้ ต้องสู้อย่างเดียว”ธีระพล เล่าต่อว่า เมื่อติดทีมชาติแล้ว แม่เล่าว่า ตอนที่พ่อทราบ พ่อถึงกับร้องไห้ ตนรู้สึกว่าเป็นเหมือนการแทนคำพูดทุกอย่าง เพราะตั้งแต่เด็ก ตนไม่เคยเห็นพ่อร้องไห้เลย“เราสู้ด้วยกันมาตลอด และ จากชีวิตที่ติดลบ มาวันนี้ ผมดีใจที่ทำให้ พ่อ กับ แม่ ภูมิใจ” ธีระพล กล่าว.
