
# ไม่อโหสิให้'เอ็ม ยัดตู้เย็น' แค้นถุงคลุมหัว-ปล่อยขาดใจ

Published at: **2019-11-01T05:43:00+00:00**

Author: ****

Original: [เดลินิวส์](https://www.dailynews.co.th/crime/739461)


        "ญาติเศรษฐินี" ไม่ขออโหสิกรรมให้ "เอ็ม ยัดตู้เย็น" เพราะผู้ตายพูดมาตลอดว่าผู้ต้องหาเป็นคนดี จิตใจงาม แต่กลับเหี้ยมโหดเลือดเย็นได้ขนาดนี้
      
กรณีเกิดเหตุฆาตกรรมโหด น.ส.วรรณี จิรเจริญยิ่ง อายุ 58 ปี เศรษฐินี โดยยัดตู้เย็นโรยปูนทับเพื่ออำพรางศพ ในอาคารพาณิชย์เลขที่ 90/3 หมู่ 3 ต.บ้านหลวง อ.จอมทอง จ.เชียงใหม่ ซึ่งผู้ตายมาปฏิบัติธรรมที่วัดพระธาตุศรีจอมทอง และหายตัวไปตั้งแต่วันที่ 18 ต.ค. พี่ชายไม่สามารถติดต่อได้จึงเดินทางมาหาและมาพบศพ ต่อมาชุดสืบสวนจับกุมตัวคนร้ายได้คือ นายวิฑูรย์ ศรีตะบุตร์ หรือ เอ็ม อายุ 39 ปี ชาวลำปางความคืบหน้าเมื่อวันที่ 1 พ.ย. ที่ บช.ภ.5 พล.ต.ท.ประจวบ วงค์สุข ผบช.ภ.5 พล.ต.ต.วีรชน บุญทวี ผบก.สส.ภ.5 พล.ต.ต.พิเชษฐ จีระนันตสิน ผบก.ภ.จว.เชียงใหม่ ได้คุมตัว นายเอ็ม อายุ 39 ปี มาสอบสวนขยายผล โดยมีบรรดาญาติพี่น้องของผู้ตายร่วมรับฟังคำรับสารภาพด้วย หลังคำให้การ นายเอ็ม ได้ร่ำไห้กราบขอโทษต่อญาติพี่น้องผู้เสียชีวิต รู้สึกเสียใจที่ได้ก่อเหตุลงไปเพราะความคิดชั่ววูบที่อยากได้เงินเท่านั้น พอทำแล้วก็รู้สึกเสียใจ เศร้าใจอยู่ตลอดเวลา และหากย้อนเวลากลับไปได้จะไม่ทำเด็ดขาด แต่ทางญาติผู้ตายไม่ขอยกโทษหรือไม่อโหสิให้เนื่องจากผู้ตายบอกกล่าวมาตลอดว่านายเอ็มเป็นคนดีมีจิตใจงดงาม
ซึ่งประโยคที่ญาติผู้ตายเจ็บแค้นมากสุดคือ ประโยคที่ผู้ต้องหารับว่า เอาถุงขยะคลุมหัวหวังให้ขาดอากาศหายใจ ระหว่างนั้นก็นั่งเล่นมือถือรอเวลาไปเรื่อยๆนานหลายชั่วโมง กระทั่งผู้ตายแน่นิ่ง ไม่หายใจ มั่นใจว่าเสียชีวิตแน่แล้ว จึงออกจากบ้านไปเที่ยวในตัวเมืองเชียงใหม่ จากนั้นวันที่ 13 ต.ค. ก็กลับเข้ามาที่บ้านดูศพผู้ตาย และเอาบัตรเอทีเอ็มไปกเพื่อซื้อปูนซีเมนต์มา ก่อนจะล้มตู้เย็นให้นอนลงแล้วนำร่างผู้ตายยัดลงไปและเอาปูนโรยไว้เพื่อซับน้ำเหลืองไม่ให้ไหลออก จากนั้นก็ขับรถกลับเข้ามานอนกับกิ๊กสาว และชวนกันไปเที่ยวที่ จ.เชียงรายและ จ.ลำปาง.
