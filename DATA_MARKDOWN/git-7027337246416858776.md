
# تلفات گسترده ارتش سودان در جنگ یمن

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696417/%D8%AA%D9%84%D9%81%D8%A7%D8%AA-%DA%AF%D8%B3%D8%AA%D8%B1%D8%AF%D9%87-%D8%A7%D8%B1%D8%AA%D8%B4-%D8%B3%D9%88%D8%AF%D8%A7%D9%86-%D8%AF%D8%B1-%D8%AC%D9%86%DA%AF-%DB%8C%D9%85%D9%86)

سخنگوی نیروهای مسلح به تشریح تعداد نظامیان کشته و زخمی شده سودانی که در قالب ائتلاف تحت سرکردگی سعودی علیه یمن می جنگند، پرداخت.
به گزارش خبرگزاری مهر به نقل از المیادین، یحیی سریع سخنگوی نیروهای مسلح یمن اعلام کرد: رژیمهای سعودی و امارات از مزدوران کشورهای مختلف برای ادامه جنگ خود در یمن استفاده می کنند. ما اطلاعات کاملی از مشارکت همه کشورهایی که در جنگ یمن مشارکت دارند و نوع و سطح این مشارکت و آنچه در ازای آن دریافت کرده اند، در اختیار داریم.
وی افزود: در میان کشورهایی که در جنگ یمن مشارکت دارند، سودان است که سربازان خود را در ازای دریافت پول به مشارکت در ائتلاف ضد یمن سوق داده است. رژیم سودان نظامیانش را در جنگ زمینی که بسیاری از کشورها از مشارکت در آن خودداری کرده اند، وارد کرده است. این رژیم با جان نظامیان ارتش خود تجارت می کند و از طریق وعده و شعارهایی آنها را فریب داده است.
سریع تاکید کرد: رهبران ما درباره نقش ملت سودان در پایان دادن به این مشارکت و تحکیم روابط ملت یمن با ملت سودان سخن گفته اند.
وی گفت: ما از زمان مشارکت نظامیان سودانی در جبهه های جنگ خسارات و تلفات زیادی به آنها وارد کرده ایم. ۱۸۵ نفر از آنها در طی ماههای گذشته کشته و دهها نفر دیگر از آنها زخمی شده اند. ما طی سال جاری ۴۵۹ نظامی سودانی را کشته ایم تا تعداد کشته شدگان آنها به بیش از ۱۳۵۴ کشته برسد و ۴۰۰ نظامی سودانی هم مفقود شده اند. آمار کشته شدگان سودانی در استانهای جنوبی و تعز  و ساحل غربی تا ماه گذشته به بیش از ۲۰۴۹ کشته رسیده است. کل تلفات ارتش سودان در یمن به بیش از ۸ هزار کشته و زخمی و ناپدید رسیده است.
سخنگوی نیروهای مسلح یمن اعلام کرد: ملت سودان در معرض گمراهی رسانه ای مانند دیگر ملتهای عربی و اسلامی قرار گرفته اند و این حملات رسانه ای با هدف سرپوش گذاشتن بر واقعیت است. ملتها امروز در برابر مسئولیت دینی و قومی قرار دارند به ویژه ملت های کشورهای مشارکت کننده در ائتلاف و در راس آنها سودان. ای سودانی ها آیا خون سربازان شما برایتان مهم است یا بی ارزش؟ از میزان تلفات سربازان فریب خورده خود که با مردم ما برای اجرای طرحهای ائتلاف می جنگند آگاهی ندارید. تغییرات در کشور شما اگر موضوع مشارکت نظامیان ارتش شما در جنگ علیه ملتی که از خودش دفاع می کند چه فایده ای دارد؟
سریع افزود: تغییر هنوز در کشور شما کامل نشده است زیرا موضع اجیر کردن ارتش شما با پول کشورهای خلیج فارس تکلیفش مشخص نشده است. ارتش شما برای خدمت به دیگران اجیر شده است. آیا عاقلانه است که رژیمی ارتش خود را در خدمت دیگران قرار دهد؟ مسئولیت دینی شما امروز ایجاب می کند که به مقامات خود بگویید که کافی است و مشارکت خود در جنگ را متوقف کنید. مسئولیت اخلاقی شما اعاده حیثیت به ارتشتان است.
به گزارش مهر، وی گفت: ارتش شما باید از شما و کشورتان دفاع کند نه رژیم های مزدور واشنگتن و تل آویو. مسئولیت ملی شما ایجاب می کند که تاکید کنید که ارتش شما اجاره ای نیست و اجازه روزی به دست آوردن از خون سربازانتان را ندهید. مسئولیت تاریخی ایجاب می کند که علیه تجاوزی که مرتکب کشتار و قتل کودکان و زنان می شود، بایستید.
سریع تاکید کرد: رژیم سودان نیروهای ارتش این کشور را می فرستد و برخی تابع عربستان هستند و در جبهه های شمال هستند. در میدی و حرض بخش زیادی کشته شده اند که به گورستان ارتش سودان معروف شده است.
سخنگوی نیروهای مسلح به مناطقی که نیروهای سودانی در آنها حضور دارند پرداخت و اعلام کرد که ائتلاف تحت سرکردگی سعودی به کشته شدگان سودانی توجهی ندارد.
وی بیان کرد: چه تعداد از کشته شدگان شما به شکل مناسب و لایق منتقل شده اند؟ بیشتر آنها در جبهه ها رها شده اند تا خوراک طیور شوند. چرا تعداد مفقودین زیاد است زیرا بسیار از اجساد نظامیان سودانی دفن نمی شوند و منتقل نمی شوند.
سریع گفت: ادامه حضور نظامیان سودانی سبب می شود که نیروهای مسلح ما گامهای جدی برای وادار کردن آنها به عقب نشینی بردارند. ما مجبور به برداشتن گامهای برای وادار کردن نیروهای سودانی به پایان دادن به مشارکت خود هستیم. ما نظامیان  در جبهه ها را هدف مشروع می دانیم. ما از ملت شریف سودان می خواهیم که در راستای حفظ خون و جان نظامیان از طریق بازگرداندن آنها به کشورشان حرکت کنند.
وی افزود: ما توانایی هدف قرار دادن نظامیان جدید قبل از رسیدن به اراضی یمن یا آبهای منطقه ای خود را داریم.
