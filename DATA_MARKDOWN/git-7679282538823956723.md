
# Share Market: हरे निशान पर बंद हुआ शेयर बाजार, Sensex में 35 अंकों की बढ़त 

Published at: **2019-11-01T10:24:51+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/business/story-share-market-closed-on-green-sign-sensex-closed-above-40160-level-2826786.html)

हफ्ते के आखिरी दिन शुक्रवार को आज शेयर बाजार बढ़त के साथ बंद हुआ। सेंसेक्स 35.98 अंकों की बढ़त के साथ 40,165.03 और निफ्टी 13.15 अंकों की तेजी के साथ 11,890.60 के स्तर पर बंद हुआ। आज सुबह घरेलू शेयर बाजार में तेजी के रुझान के साथ कारोबार की शुरुआत हुई। 
आरंभिक कारोबार के दौरान सेंसेक्स 150 अंक से ज्यादा उछला जबकि निफ्टी 11,900 तक चढ़ा। अभी सेंसेक्स 8.95 अंकों की मामूली गिरावट के साथ 40,120.10 और निफ्टी 0.55 अंकों की बढ़त के साथ 11,878.00 पर कारोबार कर रहा है। 
सेंसेक्स पिछले सत्र के मुकाबले 67.19 अंकों यानी 0.17 फीसदी की तेजी के साथ 40,196.24 पर कारोबार कर रहा था और निफ्टी 13.50 अंकों यानी 0.11 फीसदी की बढ़त के साथ 11,890.95 पर बना हुआ था।
शेयर बाजार बृहस्पतिवार को बढ़त के साथ हरे निशान पर बंद हुआ। कल विदेशी कोषों के प्रवाह और सकारात्मक घरेलू और वैश्विक संकेतों के बीच शुरुआती कारोबार में सेंसेक्स 200 अंक से अधिक चढ़ गया। एक समय सेंसेक्स 293 अंक के उछाल के साथ दिन में कारोबार के दौरान 40,344.99 अंक के रिकॉर्ड स्तर पर पहुंच गया। कारोबार के आखिर में सेंसेक्स 77.18 अंकों की बढ़ोतरी के साथ 40,129.05 और निफ्टी 33.35 अंकों की तेजी के साथ 11,877.45 के स्तर पर बंद हुआ।Share Market: बढ़त के साथ बंद हुआ बाजार, Sensex में 77 अंकों की तेजी
