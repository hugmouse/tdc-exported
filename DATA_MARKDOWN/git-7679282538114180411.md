
# भाई व बहन के प्रेम का प्रतीक सामा-चकेवा शुरू

Published at: **2019-11-04T09:31:24+00:00**

Author: **प्रधान संवाददाता,पटना**

Original: [https://www.livehindustan.com](https://www.livehindustan.com/astrology/story-sama-chakeva-is-the-symbol-of-brother-sister-love-2831016.html)

छठ महापर्व के प्रात:कालीन अर्घ्य के बाद मिथिलांचल के प्रसिद्ध पर्व सामा-चकेबा की शुरुआत हो गयी। यह लोकपर्व भाई-बहन के अटूट प्रेम का प्रतीक माना जाता है।इसमें बहनें सात दिनों तक रोज सामा-चकेबा, चुगला आदि की मूर्ति बनाकर उन्हें पूजती हैं। हर दिन गीत-नाद होता है। इसे खासतौर पर मिथिलांचल क्षेत्र में धूमधाम से मनाया जाता है।
पर्व के दौरान बहनें अपने भाई के दीर्घजीवन एवं सम्पन्नता की मंगलकामना करती हैं। सामा-चकेवा का पर्व पर्यावरण से संबद्ध भी माना जाता है। आचार्य राजनाथ झा के मुताबिक कार्तिक मास की पंचमी शुक्ल पक्ष तिथि से सामा-चकेवा की शुरुआत हो जाती है। इसका समापन कार्तिक पूर्णिमा पर होगा। हालांकि समयाभाव के चलते अब देवोत्थान एकादशी के दिन से ही इसकी शुरुआत की जाती है और पूर्णिमा के दिन नदियों व खेतों में इन मूर्तियों का विसर्जन किया जाता है।
पटना। आरपीएस समूह के शैक्षणिक संस्थानों के संस्थापक एवं धार्मिक ग्रंथ कालजयी हनुमान के रचयिता स्व. प्रो. आरपी शर्मा की 19वीं पुण्यतिथि पर सादे समारोह का आयोजन किया गया।
समारोह की अध्यक्षता संस्थान के अध्यक्ष डा. कुमार पुष्पंजय ने की। उन्होंने प्रो. शर्मा की प्रतिमा पर माल्यार्पण किया। इस मौके पर प्रबंध निदेशक कुमार पृतंजय, आरपीएस समूह के अन्य शिक्षा संस्थानों के प्राचार्य, शिक्षाविद्, राजनेता, बुद्धिजीवी, सामाजिक कार्यकर्ता आदि शामिल हुए।
