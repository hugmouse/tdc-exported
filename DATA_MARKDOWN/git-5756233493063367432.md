
# فاصله نرخ خرید و فروش دلار افزایش یافت

Published at: **2019-11-03T13:47:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619636/%D9%81%D8%A7%D8%B5%D9%84%D9%87-%D9%86%D8%B1%D8%AE-%D8%AE%D8%B1%DB%8C%D8%AF-%D9%88-%D9%81%D8%B1%D9%88%D8%B4-%D8%AF%D9%84%D8%A7%D8%B1-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D9%81%D8%AA)


        اختلاف بین قیمت خرید و فروش دلار و یورو در صرافی‌های مجاز بانک مرکزی از ۱۰۰ تومان به ۱۵۰ تومان افزایش یافته است.
      

        آفتاب‌‌نیوز :
      
پس از یک دوره کاهش قیمت‌ها در بازار ارز، نرخ ارز این روزها روند افزایشی به خود گرفته و بر همین اساس بانک‌ها امروز (۱۲ آبان‌ماه) هر دلار آمریکا را ۱۱ هزار و ۲۹۴ تومان و هر یورو را به قیمت ۱۲ هزار و ۴۵۱ تومان می‌خرند.
قیمت خرید هر پوند انگلیس در بانک‌ها نیز ۱۳ هزار و ۹۰۴ تومان اعلام شده است که نسبت به روز قبل تفاوتی ندارد.

        ارز مسافرتی ۱۳۰۰۰ تومان شد
      
قیمت ارز مسافرتی در بانک‌ها همچنان از قیمت فروش آن در بازار بالاتر است؛ به طوری که قیمت فروش ارز مسافرتی در بانک‌ها ۱۲ هزار و ۶۰۲ تومان اعلام شده که با احتساب کارمزد به حدود ۱۳ هزار تومان می‌رسد که نسبت به روزهای قبل کاهش یافته است.

        نرخ ارز در صرافی‌های بانکی
      
همچنین صرافی‌های مجاز بانک مرکزی نیز قیمت خرید دلار را ۱۱ هزار و ۱۵۰ تومان و قیمت فروش آن را ۱۱ هزار و ۳۰۰ تومان اعلام کرده‌اند که نسبت به روز گذشته قیمت خرید ارز تغییری نکرده، اما قیمت فروش آن ۵۰ تومان افزایش یافته است.
این صرافی‌ها امروز هر یورو را به قیمت ۱۲ هزار و ۴۵۰ تومان می‌خرند و ۱۲ هزار و ۶۰۰ تومان می‌فروشند.
این در حالی است که پیش از این فاصله نرخ خرید و فروش دلار و یورو ۱۰۰ تومان بود.
