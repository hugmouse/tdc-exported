
# «تنهایی» خطر مرگ زودرس را افزایش می‌دهد

Published at: **2019-11-06T03:30:00+00:00**

Author: ****

Original: [جامعه خبری تحلیلی الف](https://www.alef.ir/news/3980815007.html)

نتایج یک بررسی جدید حاکی از‌ آن است، افراد تنهایی که از مشکلات قلبی رنج می‌برند احتمالا یک سال بعد از بستری در بیمارستان می‌میرند.
به گزارش فارس به نقل از دیلی‌میل، نتایج یک بررسی جدید حاکی از‌ آن است، افراد تنهایی که از مشکلات قلبی رنج می‌برند احتمالاً یک سال بعد از بستری در بیمارستان می‌میرند.
تیم تحقیقاتی دانشگاه کپنهاگ تأکید می‌کنند، زنان تنها که از قضا  دچار مشکلات قلبی هم هستند، سه برابر بیشتر احتمال دارد پس از بستری در بیمارستان دچار مرگ زودرس شوند. 
این بررسی به خوبی نشان می‌دهد، تنهایی و افسردگی و در عین حال بیمار بودن تا چه حد می‌تواند امید به زندگی را در میان افراد کاهش دهد و تبعات جبران‌ناپذیری مانند مرگ در پی داشته باشد. 
دانشمندان دانمارکی که سرپرستی این پژوهش را برعهده داشتند، اکنون از مقامات بهداشتی خواستار بررسی موضوع تنهایی و حل و فصل آن هستند؛ پزشکان عقیده دارند تنهایی نیز به اندازه چاقی بر سلامت افراد تأثیر می‌گذارد. 
این پژوهش به خوبی نشان داد، افراد تنها و بیمار علاوه بر کیفیت پایین زندگی، سه برابر بیشتر از سایر افراد دچار اضطراب و افسردگی هستند. 
این یافته‌ها  که در ژورنال قلب منتشر شده است نشان می‌دهد که تنهایی خطر ابتلا به مرگ و میر  را ۱۱۴ درصد برای مردان و ۱۹۲ درصد برای زنان افزایش داده است.
