
# เด็กพปชร.ซัด'เสรีพิสุทธิ์'หวังใช้เวทีกมธ.ดิสเครดิต'บื๊กตู่'

Published at: **2019-11-01T03:23:00+00:00**

Author: ****

Original: [เดลินิวส์](https://www.dailynews.co.th/politics/739424)


        ส.ส.สงขลาพปชร.เตรียมลาออก “กมธ.ป.ป.ช.”เผย อึดอัดใจที่ต้องทำงานร่วมกับ“เสรีพิสุทธิ์” ใช้เวที หวังแค่ดิสเครดิต “บื๊กตู่-รัฐบาล” แถมยังกินภาษีประชาชนแบบไร้ประโยชน์ จ่อดัน “สิระ”นั่งแทน
      
เมื่อวันที่  1 พ.ย. นายพยม พรหมเพชร ส.ส.สงขลา พรรคพลังประชารัฐ (พปชร.)ในฐานะกรรมาธิการการป้องกันและปราบปรามการทุจริตและประพฤติมิชอบ สภาผู้แทนราษฎร  (กมธ.ป.ป.ช.) เปิดเผยว่า ภายในสัปดาห์หน้าตนจะยื่นหนังสือขอลาออกจากกรรมาธิการชุดดังกล่าว เนื่องจากว่า มีความรู้สึกอึดอัดใจในการทำหน้า โดยเฉพาะการที่ต้องทำงานร่วมกับ พล.ต.อ.เสรีพิศุทธ์ เตมียาเวส ในฐานะประธาน กมธ. ซึ่งตนยังมีฐานะเป็นโฆษกกรรมาธิการ ที่จะต้องรับผิดชอบในการลงมาแถลงข่าวต่อสื่อมวลชนซึ่งก็ก่อให้เกิดความรู้สึกอึดอัดใจ เพราะต้องยอมรับว่าตนคือ ส.ส.พรรคพลังประชารัฐที่มีวางเชื่อมั่นในการเสนอพล.อ.ประยุทธ์ จันทร์โอชา ขึ้นเป็นนายกรัฐมนตรี แต่มาวันนี้จะให้ตนแถลงข่าวเพื่อดิสเครดิตพล.อ.ประยุทธ์ และรัฐบาล ตนคงทำไม่ได้ และถ้าทำแบบนั้นก็คงเสียคน อย่างไรก็ตามในเรื่องนี้ตนได้พูดคุยกับทางพรรคพลังประชารัฐแล้วซึ่งทางพรรคพลังประชารัฐจะให้ผู้ที่มีความเหมาะสมเข้าไปนั่งในกรรมาธิการชุดนี้แทนตน เพราะตนระบุเหตุผลไปว่า ไม่สามารถทำงานร่วมกับพล.ต.อ.เสรีพิศุทธ์ ได้จริงๆนายพยม  กล่าวต่อว่า การเข้าร่วมประชุมในแต่ละครั้ง พล.ต.อ.เสรีพิศุทธ์ ไม่เคยคุมการประชุมให้อยู่ในวาระประชุมเลย โดยที่ไม่สนใจในประเด็นใหม่ใหม่ หรือเรื่องที่เป็นประโยชน์กับประชาชนเลย มุ่งเน้นเพียงแต่ต้องการหาประเด็นจากพล.อ.ประยุทธ์  และพล.อ.ประวิตร วงษ์สุวรรณ  รองนายกรัฐมนตรี อย่างเช่นล่าสุดก็ จะรื้อคดีนาฬิกาหรูขึ้นมาพิจารณาใหม่ ซึ่งตนมองว่า เรื่องดังกล่าวจบสิ้นกระบวนการพิจารณาไปแล้ว ตนจึงไม่เห็นถึงประโยชน์ที่ต้องรื้อเรื่องนี้ขึ้นมาอีก เพราะเป็นการทำงานที่ถอยหลังลงคลองสิ้นเปลืองเบี้ยประชุมที่มาจากภาษีประชาชน“ผมไม่เคยมีปัญหากับการทำหน้าที่กรรมาธิการในฐานะ ส.ส.ฝ่ายรัฐบาล หากเรื่องที่พล.ต.อ.เสรีพิศุทธ์หยิบยกขึ้นมาพิจารณาเป็นเรื่องที่ถูกต้อง ผมพร้อมที่จะทำ แต่ตลอดระยะเวลาที่ผ่านตนเห็นว่า พล.ต.อ.เสรีพิศุทธ์ อาจใช้กรรมาธิการเป็นเครื่องมือเพื่อจะดิสเครดิตพล.อ.ประยุทธ์และรัฐบาล”นายพยม กล่าวเมื่อถามว่า  พรรคพลังประชารัฐจะให้ใครมาทำหน้าที่ในกรรมาธิการชุดนี้แทน นายพยม กล่าวว่า จากการพูดคุยเบื้องต้นน่าจะเป็น นายสิระ เจนจาคะ ส.ส.กทม.พรรคพลังประชารัฐ เนื่องจากนายสิระเป็นคนกล้าสู้ กล้าชน น่าจะมีความเหมาะสมมากกว่าตน.
