
# భువనేశ్వర్‌-బెంగళూరు మధ్య సువిధ ప్రత్యేక రైలు

Published at: **2019-11-02T06:55:51+00:00**

Author: ****

Original: [Andhrajyothy](https://www.andhrajyothy.com/artical?SID=944436)

Ph: 88865 47666ప్రవేశం ఉచితం ADVT
విశాఖపట్నం(ఆంధ్రజ్యోతి): ప్రయాణికుల రద్దీని దృష్టిలో పెట్టుకుని తూర్పు కోస్తా రైల్వే అధికారులు భువనేశ్వర్‌-బెంగళూరు మధ్య సువిధ ప్రత్యేక రైలు సర్వీసులు నడపాలని నిర్ణయించారు. భువనేశ్వర్‌లో నంబరు 82843 రైలు సోమవారాల్లో రాత్రి 11.05 గంటలకు బయలుదేరుతుంది. ఈ నెల 4, 11, 18, 25 తేదీల్లో అందుబాటులో ఉంటుంది. ఈ రైలు మరుసటి రోజు ఉదయం 7.20 గంటలకు దువ్వాడ చేరుతుంది. మంగళవారం రాత్రి 11.55 గంటలకు కేఎస్‌ఆర్‌ బెంగళూరుకు చేరుకుంటుంది. తిరుగుపయనంలో నంబరు 82844 కేఎస్‌ఆర్‌ బెంగళూరు నుంచి బుధవారాల్లో తెల్లవారుజామున 5.40 గంటలకు బయలుదేరుతుంది. 6, 13, 20, 27 తేదీల్లో అక్కడి నుంచి అందుబాటులో ఉంటుంది. ఈ రైలు అదే రోజు రాత్రి 12.10 గంటలకు దువ్వాడ చేరుతుంది. గురువారం ఉదయం 7.30 గంటలకు భువనేశ్వర్‌ చేరుకుంటుంది.
ఈ రైలు ఖుర్‌దా రోడ్డు, బ్రెహంపూర్‌, సోంపేట, పలాసా, శ్రీకాకుళం రోడ్డు, విజయనగరం, కొత్తవలస, దువ్వాడ, తుని, సామర్లకోట, రాజమండ్రి, తాడేపల్లిగూడెం, ఏలూరు, విజయవాడ, తెనాలి, ఒంగోలు, నెల్లూరు, గూడూరు, రేణిగుంట, కాట్‌పాడి, బంగార్‌పేట్‌ మీదుగా చేరుకుంటుంది. ఇందులో 4 థర్డ్‌ ఏసీ, 9 స్లీపర్‌క్లాసులు, 3 జనరల్‌ కోచ్‌లు, 2 సెకండ్‌ క్లాస్‌ కమ్‌ లగేజీ కోచ్‌లు ఉంటాయని సీనియర్‌ డీసీఎం సునీల్‌కుమార్‌ తెలిపారు.
