
# Вижте цените за Коледа на зимните курорти

Published at: **2019-11-03T17:46:00+00:00**

Author: **сс**

Original: [Стандарт Новини](https://standartnews.com/balgariya-obshtestvo/vizhte-tsenite-za-koleda-na-zimnite-kurorti-405753.html)

 
До края на месеца е времето за изгодни пакети за зимните курорти, Банско и Боровец предлагат 15 процента отстъпка, Пампорово –  10 процента.
Иначе, цените за Коледа в Банско са нагоре с 11%, съобщава Bulgaria ON AIR. 1500 лева на човек е най-скъпият новогодишен пакет за Банско в петзвезден хотел. Нощувката в двойна стая в четири и пет звездни хотели на човек варира между 500 и 700 лева за три нощувки.
Почивката в Боровец в 4-звезден хотел пък излиза под 300 лв. на човек за три вечери. Настаняването в двойна стая с включен полупансион е по 290 лв. на човек, а апартаментът е с 90 лв. отгоре, сочи проверка на „Монитор“. В офертата единичната стая е най-скъпа - 436 лв. за 3 вечери. За тези пари освен полупансион, гостът може да се наслади на традиционна вечеря с български ястия на Бъдни вечер, празнична програма за Коледа, тематична програма за най-малките с Дядо Коледа и Снежанка и достъп до сауната, парната баня и фитнеса.
В Пампорово двойната стая с полупансион струва малко над 300 лв. за двама души за 2 вечери. Една нощувка повече излиза 450 лв. като отново са включени използването на фитнес, сауна, парна баня, закрит басейн, паркинг, детски кът и дори транспорт до близкия ски център.
Много българи и тази година се очаква да прекарат празниците в чужбина. Най-голям скок се наблюдава в резервациите за съседните
държави: Турция, Македония, Сърбия и Албания. От европейските столици фаворити остават Прага, Виена, Рим и Париж. Тези, които търсят по-екзотични места, тази година са се спрели на Дубай, Индия и дома на Дядо Коледа в Лапландия.
 
