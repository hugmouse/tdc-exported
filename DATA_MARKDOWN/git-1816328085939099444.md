
# தடையில்லா வர்த்தக ஒப்பந்தத்தில் சேர இந்தியா மறுப்பு

Published at: **2019-11-04T00:00:00+00:00**

Author: ****

Original: [Dailythnathi.com](https://www.dailythanthi.com/News/India/2019/11/04214323/India-Wont-Join-Asian-Trade-Deal-RCEP-PM-Says-Conscience.vpf)

பாங்காக், ஆசியான் அமைப்பின் 10 உறுப்பு நாடுகள் மற்றும் இந்தியா, சீனா, ஜப்பான், தென்கொரியா, நியூசிலாந்து, ஆஸ்திரேலியா ஆகிய 6 நாடுகள் என மொத்தம் 16 நாடுகள் இடையே தடையில்லா வர்த்தகத்தை மேற்கொள்ளும் வகையில் ‘பிராந்திய விரிவான பொருளாதார கூட்டு ஒப்பந்தத்தை’ உருவாக்க இந்த நாடுகளிடையே கடந்த 2012–ம் ஆண்டு பேச்சுவார்த்தைகள் தொடங்கின.
கடந்த 7 ஆண்டுகளாக நடந்து வந்த இந்த பேச்சுவார்த்தையை விரைவில் முடித்து ஒப்பந்தத்தை இறுதி செய்ய இந்த நாடுகள் தீவிரம் காட்டின. தாய்லாந்தில் கடந்த 3 நாட்களாக நடந்து வந்த ஆசியான் தொடர்பான நிகழ்வுகளுக்கு இடையேயும், இந்த ஒப்பந்தம் தொடர்பான பேச்சுவார்த்தைகள் தொடர்ந்தன.  இந்த நிலையில் பிராந்திய விரிவான பொருளாதார கூட்டு ஒப்பந்தத்தில் சேர இந்தியா மறுப்பு தெரிவித்து உள்ளது. 
