
# കക്കി ഡാം തകരുമെന്ന് വ്യാജ വാര്‍ത്ത; കേസെടുക്കാൻ നിര്‍ദേശിച്ച് ജില്ലാ കളക്ടര്‍

Published at: **2019-11-01T21:54:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/kerala/news/kakki-dam-bursts-fake-news-case)

കൊച്ചി: കക്കി ഡാം തകരുമെന്ന് സാമൂഹിക മാധ്യമങ്ങളിലൂടെ വ്യാജ വാര്‍ത്ത നല്‍കിയവർക്കെതിരെ കേസെടുക്കാൻ നിര്‍ദേശിച്ച് ജില്ലാ കളക്ടര്‍. വ്യാജ വാര്‍ത്ത നല്‍കിയ അയിരൂര്‍ വേലൂര്‍ പതാലില്‍ വിജയ ഗോപാലിനെതിരെയും ഈ വാര്‍ത്ത സത്യമാണെന്ന തരത്തില്‍ പ്രചരിപ്പിക്കുന്നവര്‍ക്കെതിരെയും ബന്ധപ്പെട്ട വകുപ്പുകള്‍ പ്രകാരം കേസ് എടുക്കുന്നതിന് പത്തനംതിട്ട ജില്ലാ പോലീസ് മേധാവിക്ക് ജില്ലാ കളക്ടര്‍ പി.ബി. നൂഹ് നിര്‍ദേശം നല്‍കി.
2019 നവംബര്‍ മൂന്നിന് പത്തനംതിട്ട ജില്ലയില്‍ അതിശക്തമായ മഴ ഉണ്ടായി കക്കി ഡാം തകരുമെന്നും, റാന്നി താലൂക്കില്‍ വ്യാപകമായി മലയിടിച്ചില്‍ ഉണ്ടായി ധാരാളം ആളുകള്‍ കൊല്ലപ്പെടുമെന്നുമുള്ള വ്യാജവാര്‍ത്ത സോഷ്യല്‍ മീഡിയയിലൂടെ പ്രചരിക്കുന്നത് ശ്രദ്ധയില്‍പ്പെട്ടതിനെ തുടര്‍ന്നാണ് നടപടി.
