
# यामी गौतम ने 90 के दशक की अभिनेत्रियों के लिए कह डाली एक ऐसी बात पढ़कर हो जाएंगे शॉक्ड!

Published at: **2019-11-06T09:42:08+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-yami-gautam-compared-90s-actress-comedy-characters-with-todays-actress-2834796.html)

बॉलीवुड अभिनेत्री यामी गौतम का कहना है कि 1990 के दशक की बॉलीवुड अभिनेत्रियों को कॉमेडी करने में महारत हासिल थी। अपनी आगामी फिल्म 'बाला' में यामी एक टिकटॉक स्टार की भूमिका में हैं जिसका नाम परी है। परी को 1990 के दशक के गानों पर परफॉर्म करना अच्छा लगता है। उस दौर के कुछ गानों के ऐतिहासिक पलों या दृश्यों को रीक्रिएट करना परी को बेहद पसंद है।
यामी ने कहा, 1990 के दशक की अभिनेत्रियां कॉमेडी में माहिर थीं और इसके बाद काफी लंबे समय तक इस शैली में काम करने का किसी ने भी प्रयास नहीं किया क्योंकि जहां ये थीं, उस शीर्ष तक पहुंचना आसान नहीं था, लेकिन अब पिछले दो सालों से कॉमेडी ने अपनी वापसी की है।
यामी ने आगे कहा, अमर (कौशिक) की आखिरी फिल्म 'स्त्री' इस बात का सबूत है कि कॉमेडी लेखन अब महज छोटे-मोटे या झट से कहे जाने वाले चुटकुलों से नहीं है। यह 90 के दशक की उन महिलाओं के प्रति मेरा सम्मान है जिनसे हम सभी ने सीखा है।

        
          अनिल कपूर ने खोले कई राज, बताया फिल्म को शानदार और हिट बनाने का तरीका
        
      

        
          स्टार बनते ही रानू मंडल के बदले तेवर, फैन के साथ की बदतमीजी तो ट्विटर पर हुईं ट्रोल
        
      
इस किरदार के लिए जिन अभिनेत्रियों को चुना हैं उनमें श्रीदेवी, माधुरी दीक्षित और जूही चावला हैं जिनकी फिल्में 'चालबाज', 'हम आपके है कौन' और 'हम हैं राही प्यार के', हमेशा से ही यामी की पसंदीदा रही हैं और जिसने उन्हें हंसाया है।
