
# Nordea, cea mai mare bancă din nordul Europei, se pregăteşte de concedieri masive. Singura divizie care încă e în siguranţă

Published at: **2019-11-02T07:00:00+00:00**

Author: **Eduard Ivanovici**

Original: [Ziarul Financiar](https://www.zf.ro/banci-si-asigurari/nordea-cea-mai-mare-banca-din-nordul-europei-se-pregateste-de-concedieri-masive-singura-divizie-care-inca-e-in-siguranta-18510404)


        În timp ce  la nivel general, bancherii  de la Nordea Bank se pregătesc pentru o nouă perioadă de concedieri, divizia de wealth management are în faţă
        un viitor cu totul diferit, potrivit Bloomberg.
      

        Snorre Storset, şeful diviziei de wealth management al Nordea, a declarat că planul de a tăia din numărul de angajaţi al organizaţiei nu va afecta divizia pe care acesta oconduce. El a mai ţinut să sublinieze faptul că încă există un boom în private banking în pieţe precum Norvegia şi Suedia, ţări care înregistrează cea mai rapidă creştere din Europa.
      

        După ani de dobânzi negative şi cerinţe de reglementare tot mai dure, industria de gestionare de active iese la înaintare cu o promisiune de îmbunătăţire a industriei financiare care încă încearcă să se menţină în picioare. La jumătate lunii octombrie, Frank Vang-Jensen, CEO-ul Nordea, le făcea angajaţilor clar faptul că o bună parte din companie nu funcţionează în parametri optimi. Vang-Jensen a fost adus luna trecută pentru a rezolva problemele create în ultimii ani, după încercări eşuate de restructurare în ceea ce priveşte controlul costurilor şi regenerarea veniturilor.
      

        O consecinţă directă o reprezintă faptul că angajaţii din mai multe colţuri ale Nordea se pregătesc de concedieri „semnificative”, la care se adaugă cele 6000 care sunt deja în curs de finalizare. Una dintre zonele care vor fi afectate din plin este cea de wholesale banking. După ani de performanţe dezamăgitoare, divizia de wholesale banking va suferi reduceri masive din bugetul alocat.
      

        Unii investitori au spus că primesc cu braţele deschise mesajul noului management, în timp ce câţiva analişti anticipează o creştere a acţiunilor. O parte dintre cei care au comentat subiectul au ales să rămână rezervaţi
        :
         „Avem nevoie de acţiune, nu de lozinci”, au declarat cei de la Handelsbanken, una dintre cele mai mari bănci din Suedia.
      

        De-alungul anului trecut, rezultate înregistrate de divizia de asset-management ale Nordea au crescut cu 8%, deşi cele mai multe divizii ale băncii au încetat să mai facă angajari sau au început să îşi taie din numărul de angajaţi, conform unor date extrase din raportul Nordea pentru trimestrul 3 de anul acesta.
      

        Cererile pentru serviciile de gestionare a banilor continuă să crească în regiunea nordică, care a avut unele dintre cele mai mici rate ale dobânzilor din lume, şi a reuşit să trăiască în felul acesta mai mult decât orice altă zonă a planetei. În Danemarca, ratele sunt negative încă din 2012, iar în Suedia dobânzile sunt sub zero din 2015.
      

        Storset a spus, de asemenea, că vede potenţial adevărat într-o posibilă extindere a companiei în afara regiunii nordice. În trimestrul 3, Nordea a înregistrat fluxuri nete de 3.7 miliarde de euro. Majoritatea creşterilor au venit în urma vânzărilor instituţionale.
      
