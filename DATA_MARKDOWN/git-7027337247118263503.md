
# دیدار سفیر عربستان در اردن با دختر صدام/ رغد صدام به نشست ریاض دعوت شد

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696985/%D8%AF%DB%8C%D8%AF%D8%A7%D8%B1-%D8%B3%D9%81%DB%8C%D8%B1-%D8%B9%D8%B1%D8%A8%D8%B3%D8%AA%D8%A7%D9%86-%D8%AF%D8%B1-%D8%A7%D8%B1%D8%AF%D9%86-%D8%A8%D8%A7-%D8%AF%D8%AE%D8%AA%D8%B1-%D8%B5%D8%AF%D8%A7%D9%85-%D8%B1%D8%BA%D8%AF-%D8%B5%D8%AF%D8%A7%D9%85-%D8%A8%D9%87-%D9%86%D8%B4%D8%B3%D8%AA-%D8%B1%DB%8C%D8%A7%D8%B6-%D8%AF%D8%B9%D9%88%D8%AA-%D8%B4%D8%AF)

رسانه های اردنی از دیدار سفیر سعودی در امان با رغد صدام دختر دیکتاتور عراق و دعوت از وی برای حضور در نشستی درباره عراق در ریاض خبر دادند.
به گزارش ایسنا به نقل از العالم، این رسانه ها به نقل از یک منبع آگاه اعلام کردند: خالد بن فیصل آل سعود، سفیر عربستان در اردن در دیدار با رغد صدام درباره تحولات اخیر عراق  گفتگو کرده است.
این منبع بیان کرد: سفیر عربستان در اردن دعوت نامه‌ای به رغد صدام داده و از وی خواسته که برای شرکت در نشست عراق و چشم انداز آینده که در ماه آینده میلادی در ریاض برگزار می‌شود، شرکت کند.
برخی منابع عراقی با اشاره به وجود عناصر نفوذی در میان تظاهرکنندگان در عراق اعلام کرده‌اند که نمی‌توان وجود بعثی‌ها و صرخی‌ها (طیف انحرافی به‌سرکردگی الصرخی که مورد حمایت گسترده انگلیس و دستگاه‌های اطلاعاتی دشمنان عراق است) و پایگاه‌های ارتباط اجتماعی و همچنین نقش سعودی و دیگران در تحریک گروه‌های وابسته به خود را انکار کرد. برخی به‌دنبال وارد کردن کشور در بحران واقعی و فروپاشی دولت و کشور عراق هستند.
