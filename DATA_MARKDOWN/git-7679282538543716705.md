
# UPTET 2019: यूपी टीईटी के लिए आवेदन शुरू, इस लिंक पर क्लिक कर करें आवेदन

Published at: **2019-11-01T09:50:23+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/career/story-uptet-2019-uttar-pradesh-tet-registration-starts-on-updeled-gov-in-here-is-the-direct-link-to-apply-2826705.html)

 उत्तर प्रदेश शिक्षक पात्रता परीक्षा के लिए आज से आवेदन शुरू हों गए हैं। जो अभ्यार्थी आवेदन कराना चाहते हैं वो  यूपी डीएलएड की वेबसाइट https://updeled.gov.in/ से आवेदन कर सकते हैं। कृपया ऑन-लाइन आवेदन पत्र भरने से पहले निर्देशों और प्रक्रियाओं को ध्यानपूर्वक पढ़ें और सभी आवश्यक जानकारी और तस्वीर, हस्ताक्षर के स्कैन की गई फोटो को  साथ रखें।
आप व्यक्तिगत मोबाइल नंबर और / या निजी ई-मेल आईडी भी तैयार रखें। यह भी सुनिश्चित करें कि आप  उत्तर प्रदेश शिक्षक पात्रता परीक्षा (UPTET) 2019 के लिए निर्दिष्ट विभागीय वेबसाइट https://updeled.gov.in के माध्यम से ही ऑनलाइन आवेदन फॉर्म भर रहे हैं।
UPTET 2019 Direct link: इस लिंक पर क्लिक करके आप यूपीटीईटी के लिए आवेदन कर सकते हैं।
परीक्षा नियामक प्राधिकारी कार्यालय एलनगंज को 15 लाख अभ्यार्थियों के आवेदन का अनुमान है और इसके सर्वर की समस्या न हो इसके इंतजाम किए गए हैं। इस बार अलग सर्वर के इंतजाम किए गए हैं ताकि सर्वर के हैंग होने और बीच में ही बंद होने की समस्या न हो। पिछले कई सालों से सर्वर डाउन था, जिसके चलते आवेदन की अंतिम तिथि बढ़ानी पड़ी थी। 

        आवेदन शुल्क:
      
पंजीकरण शुल्क ₹ 600/- सामान्य और ओबीसी श्रेणी के लिए , 
400/- अनु. जाति /  जनजाति उम्मीदवारों के लिए और 
100/- विकलांग उम्मीदवारों के लिए।

        
          UPTET 2019: टीईटी-2019 के लिए आवेदन शुरू, यूपी डीएलएड की वेबसाइट से करें आवेदन
        
      
