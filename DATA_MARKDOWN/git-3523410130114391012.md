
# 
        علل خروپف و راه‌های درمان آن با طب سنتی
      

Published at: **2019-11-07T07:48:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638591/%D8%B9%D9%84%D9%84-%D8%AE%D8%B1%D9%88%D9%BE%D9%81-%D9%88-%D8%B1%D8%A7%D9%87%E2%80%8C%D9%87%D8%A7%DB%8C-%D8%AF%D8%B1%D9%85%D8%A7%D9%86-%D8%A2%D9%86-%D8%A8%D8%A7-%D8%B7%D8%A8-%D8%B3%D9%86%D8%AA%DB%8C)

به گزارش بولتن نیوز، داود حاج محمد خانی اظهار کرد: هنوز به طور قطعی درمان و تشخیص برای خر و پف شناخته نشده است ولی با بررسی‌های انجام شده در طب نوین دلایلی مانند پولیپ بینی، سینوزیت و دخانیات می‌توانند دخیل باشند.   او بیان کرد: علت اصلی خروپف در طب سنتی ایرانی– اسلامی وجود نزله به ویژه نزله سرد و تر در انتهای گلو، اطراف حنجره، گوش و دهان است. پس در نتیجه افرادی که دستگاه گوارش سردتری دارند؛ به علت تصاعد بخارات سرد، سرشان مرطوب می‌شود و چون مسیر بینی افراد خشک  است ماده مرطوب خارج نمی‌شود. و با تجمع آن در  قسمت‌هایی از حنجره که به آن اشاره شد موقع خواب مانع تنفس می‌شود. حال اگر فرد به حالت  طاق باز خوابیده  باشد؛ دهان باز می‌ماند و خر و پف شروع می‌شود. این محقق و پژوهشگر طب سنتی ادامه داد: شاید این سوال برای خیلی از افرادی که خروپف می‌کنند پیش بیاید که چرا بعضی مواقع در گلوی خود احساس برآمدگی می‌کنند؟ درجواب باید گفت این برآمدگی در گلو هنگام خروپف کردن خلط چسبنده‌ای است که به مقدار کم یا زیاد پشت گلو حس می‌کنند و غالبا این افراد نفخ یا ورم معده و دستگاه گوارش دارند.   او بیان کرد: از نشانه‌های خروپف می‌توان به  بینی  خشک و غذا خوردن سریع افراد اشاره کرد. افرادی که خروپف می‌کنند باید غذایشان را آرام بخورند، از غذا‌ها و میوه‌های دارای مزاج سرد و‌ تر پرهیز یا کمتر استفاده کنند، مدت زمان بین غذا خوردن و خواب حدودا ۳ ساعت باشد و از مصرف دخانیات پرهیز کنند.   حاج محمد خانی در مورد روش‌های درمان خروپف با گیاهان دارویی  گفت: افراد می‌توانند با ترکیب ۱۵ گرم بابونه، ۱۰ گرم مرزن‌جوش، ۱۰ گرم سیاهدانه، ۱۵ گرم  بنفشه و کوبیدن این گیاهان مخلوطی بدست بیاورند و این ترکیب  را روزی یک قاشق مرباخوری با دو لیوان آب بجوشانند و گوش و بینی خود را بخور دهند و سپس این آب را صاف کنند و مایع به دست آمده را روزی ۳ بار در بینی استنشاق کنند. همچنین این افراد می توانند مخلوط عرق آویشن و برگ چنار را تهیه کرده و روزی دو فنجان میل نمایند و سکنجبین عنصلی که از پیاز عنصل تهیه شده را مصرف کنند، اما افرادی که اسید معده دارند این نکته را به یاد داشته باشند که این گیاه را همراه با آب گرم میل کنند.   استفاده از روغن‌های گیاهی برای درمان خروپف این محقق و پژوهشگر طب سنتی درباره نحوه استفاده از روغن های گیاهی افزود: اگر بینی این افرد خشک است از روغن‌های مرطوب‌کننده مانند بنفشه استفاده کنند به این صورت که  روزی دو بار در بینی خود بچکانند، اگر در سطح شکم خود احساس سردی و لمس دارند می‌توانند با روغن‌های سیاهدانه و بابونه روزی دو بار شکم خود را چرب کنند.   روش خوابیدن افرادی که خروپف می‌کنند حاج محمد خانی  درباره روش خوابیدن مناسب برای جلوگیری از خروپف گفت: افراد باید به پهلو بخوابند به این  شیوه که وضعیت سر طوری قرار بگیرد  که بالاتر از سطح بدن باشد تا ورود و خروج مسیر تنفس از نای باز باشد.   وی متذکر شد: در عفونت‌های  شدید با نظر متخصص پس از پاکسازی، زالودرمانی پشت گوش مفید است و در صورتی که افراد مشکلات قلبی و ریوی دارند حتما زیر نظر متخصص دارو مصرف کنند.
