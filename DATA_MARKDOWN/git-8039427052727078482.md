
# ఆర్టీసీ విభజన జరగకుండా ప్రభుత్వం ఎలా నోటిఫికేషన్ ఇస్తుంది?: హైకోర్టు

Published at: **2019-11-07T17:12:38+00:00**

Author: ****

Original: [Andhrajyothy](https://www.andhrajyothy.com/artical?SID=948879)

ADVT
హైదరాబాద్: ఆర్టీసీ విభజన జరగకుండా ప్రభుత్వం ఎలా నోటిఫికేషన్ ఇస్తుందని హైకోర్టు ప్రశ్నించింది. ఆర్టీసీ సమ్మెపై గురువారం విచారణ జరిగింది. ప్రభుత్వ తీరును న్యాయస్థానం తప్పుపట్టింది. సెక్షన్ 47a పై సుదీర్ఘ చర్చ జరిగింది. ప్రభుత్వానికి సమస్యను పరిష్కరించే ఉద్దేశం ఉందా? లేదా? అని ప్రశ్నించింది. సమాధానంగా అడ్వకేట్ జనరల్ మాట్లాడుతూ కోర్టు, ప్రభుత్వం ఎలాంటి నిర్ణయం తీసుకున్నా కేంద్ర చట్టానికి లోబడే తీసుకుంటుందని చెప్పారు.  దురదృష్టవశాత్తూ ప్రభుత్వం, కార్మిక సంఘాల వైఖరి వల్ల ప్రజలు తీవ్ర ఇబ్బందులు పడుతున్నారని, సమస్య తాత్కాలిక పరిష్కారం కోసం కనీసం రూ. 47 కోట్లు ఇవ్వాలని కోరితే ప్రభుత్వం నిరాకరించిందని హైకోర్టు మండిపడింది. అసలు ప్రభుత్వం స్టాండ్ ఏంటి? అని సిజే సీఎస్‌ని ప్రశ్నించారు. ప్రభుత్వం మానవతా దృక్పథంతో ఆలోచన చెయ్యాలని, ఇరిగేషన్ కోసం వేల కోట్లు ఖర్చు చేస్తుందని, అలాంటి ప్రభుత్వానికి రూ.49 కోట్లు ఆర్టీసీకి చెల్లించేందుకు ఎందుకు ఇబ్బంది పెడుతుందని సీజే ప్రశ్నించారు. ఏపీఎస్ ఆర్టీసీ ఆస్తులు, అప్పుల విభజన ప్రక్రియకు చాలా సమయం పట్టే అవకాశం ఉన్నందున... ప్రజలకు అసౌకర్యం కలగకుండా టీఎస్ ఆర్టీసీ ఏర్పాటు చేశామని రామకృష్ణ రావు కోర్టుకు తెలిపారు. కేంద్రం అనుమతి పెండింగ్‌లో ఉండగా... కొత్త స్వతంత్ర సంస్థ ఎలా ఏర్పాటు చేస్తారని న్యాయస్థానం ప్రశ్నించింది.
