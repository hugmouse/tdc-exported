
# واکنش آلمان به تصمیم برجامی امروز ایران

Published at: **2019-11-04T18:58:00+00:00**

Author: ****

Original: [جامعه خبری تحلیلی الف](https://www.alef.ir/news/3980813153.html)

وزیر خارجه آلمان به تصمیم برجامی امروز ایران واکنش نشان داد.
 به گزارش مهر به نقل از رویترز، هایکو ماس وزیر خارجه آلمان امروز دوشنبه به تصمیم برجامی ایران واکنش نشان داد.
وزیر خارجه آلمان در این خصوص اعلام کرد: ایران سانتریقیوژهای بسیار پیشرفته ای را ساخته است که با برجام همخوانی ندارد!
وی بدون اشاره به نقض قطعنامه ۲۲۳۱ شورای امنیت سازمان ملل توسط آمریکا در ۸ ماه می سال ۲۰۱۸ میلادی و انفعال اروپا در این خصوص ادعا کرد: ایران در ابتدای سپتامبر اعلام کرد که از توافق هسته ای پیروی نمی کند و ما فکر میکنیم که این موضوع غیرقابل قبول است.
گفتنی است، تصمیمات برجامی ایران در واکنش به خروج یکجانبه آمریکا از این توافق بین المللی و انفعال اروپا بر اساس مادتین ۲۶ و ۳۷ برجام بوده است.
تصمیم جدید ایران در ارتباط با عملیات گازدهی ماشین های سانتریفیوژ پیشرفته نسل جدی IR۶ در آستانه اعلام گام چهارم کاهش تعهدات هسته‌ای ایران صورت گرفته است.
ایران اعلام کرده با توجه به عدم پای بندی کشورهای اروپایی امضا کننده برجام، کاهش تعهدات خود را تا متوازن شدن مشارکت طرف‌های متقابل در برجام ادامه خواهد داد.
