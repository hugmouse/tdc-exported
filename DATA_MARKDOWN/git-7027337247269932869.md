
# مزایای استفاده از کیف پول دیجیتال

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696943/%D9%85%D8%B2%D8%A7%DB%8C%D8%A7%DB%8C-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%DA%A9%DB%8C%D9%81-%D9%BE%D9%88%D9%84-%D8%AF%DB%8C%D8%AC%DB%8C%D8%AA%D8%A7%D9%84)

اسنپ برای تسهیل خدمت‌رسانی به کاربرانش، به واسطه‌ی یک سرمایه‌گذاری مشترک با آسان‌پرداخت، به اولین و جامع‌ترین کیف پول دیجیتال ایران مجهز شده است و این کیف پول به زودی در اختیار تمامی کاربران این سامانه قرار می‌گیرد. کیف پول دیجیتال، با تسهیل روش‌های پرداخت، تجربه کاربری بهتری را فراهم می‌کند. همچنین دیگر نیازی به ذخیره پول در اپلیکیشن‌های مجزا برای پرداخت نیست و با داشتن یک کیف پول واحد می‌توان تمام نیازهای روزمره را برطرف کرد. در حال حاضر کاربران اسنپ و اسنپ‌فود با استفاده از کیف‌ پول دیجیتال می‌توانند هزینه خدمات مورد نیاز خود را در اپلیکیشن اسنپ و آپ پرداخت کنند. به این معنا که با هر بار شارژ کیف پول در اپلیکیشن اسنپ کیف پول کاربر در آپ نیز شارژ می‌شود؛ در نتیجه درخواست خودرو، پرداخت قبوض، رزرو هتل و بلیط و تراکنش‌های مالی روزمره‌ با کیف پول دیجیتال با سهولت و سادگی بیشتری انجام خواهد شد.
اما سوال اینجاست که اساسا وقتی پرداخت آنلاین به واسطه‌ی اپلیکیشن‌های بانکی جای خود را تا اندازه‌ای در روزمره‌ی ما باز کرده، چه نیازی به داشتن یک کیف پول دیجیتال است. اصلا چرا باید پولی را که در حساب بانکی‌مان داریم به صورت اعتبار در اپلیکیشن‌ها ذخیره کنیم. استفاده از کیف پول دیجیتال مزایای متعددی دارد که با پیشرفت و همه‌گیر شدن آن در آینده‌ی نزدیک می‌تواند پول نقد را به کلی از معاملات اقتصادی حذف کند. در جهانی که به سمت ساده کردن و سرعت بخشیدن هر چه بیشتر امور روزمره پیش‌ می‌رود، کیف پول دیجیتال یکی از مهم‌ترین و اساسی‌ترین ابزارهای ما خواهد بود.
کیف پول دیجیتال چیست و چرا در دنیا محبوب استتخمین زده شده که بیش از ۲ میلیارد نفر در جهان از گوشی‌های تلفن هوشمند استفاده می‌کنند و بسیاری از آن‌ها هر جا که هستند گوشی تلفن را همراه دارند. امکان استفاده از گوشی‌های همراه روز به روز بیشتر می‌شود و یکی از این امکانات در جهت حرکت به سمت «اقتصاد بدون پول نقد» کیف پول دیجیتال است. ای-والت یا کیف پول دیجیتال اپلیکیشن‌های پرداخت موبایلی هستند که اطلاعات بانکی شما را روی گوشی موبایل ذخیره می‌کنند. این اطلاعات معمولا شامل شماره‌ی کارت بانکی، کارت‌های اعتباری و جزئیات آن است و به این واسطه یکی از ساده‌ترین و سریع‌ترین شیوه‌های پرداخت را در اختیار شما می‌گذارد.
سادگی یکی از مهم‌ترین مزایای استفاده از کیف پول دیجیتال سهولت در انجام پرداخت‌های روزمره است. از آنجا که تمامی کارت‌های بانکی شما همراه با جزئیات و مشخصات آن‌ها روی گوشی شما ذخیره شده، دیگر برای هر بار پرداخت نیازی به وارد کردن اطلاعات نیست. شما به سادگی می‌توانید تمام کارت‌های بانکی خود را به کیف پول دیجیتال متصل کنید و با ساختن یک حساب کاربری -که روی اپلیکیشن آپ با شماره‌ی تلفن انجام می‌شود- به سادگی به تمامی آن‌ها دسترسی داشته باشید.
امنیتیکی از نکاتی که می‌تواند برای افراد نگرانی ایجاد کند، امنیت داده‌ها و اطلاعات بانکی است. شاید بسیاری افراد به ذخیره کردن این اطلاعات روی گوشی موبایل بدبین باشند اما واقعیت این است که امنیت اطلاعات شما روی این اپلیکیشن‌ها تضمین شده است. علت هم ساده است. تمام اطلاعات شخصی شما نه با اعداد واقعی که به شکل رمزگذاری شده ذخیره می‌شود و برای استفاده از کیف پول باید رمز ورود یا دیگر اطلاعات مربوط به احراز هویت را وارد کنید. به این ترتیب حتی می‌توان گفت که استفاده از کیف پول دیجیتال به مراتب از حمل پول نقد و کارت بانکی امنیت بیشتری دارد.وقتی خریدی انجام می‌دهید یا برای مثال قبض‌‌های‌تان را پرداخت می‌کنید، پذیرنده اطلاعات کارت و حساب بانکی شما را دریافت نمی‌کند و به جای آن یک شماره‌ی تراکنش رندم برای او ارسال می‌شود. و این هم باز یک جنبه‌ی دیگر از امنیت و جلوگیری از کلاه‌برداری در هنگام استفاده از کیف پول دیجیتال است.
سرعتیکی دیگر از ویژگی‌های کیف پول دیجیتال سرعت بالای آن است. پرداخت با کیف پول دیجیتال در لحظه انجام می‌شود. علاوه بر این وقتی از کیف پول خود استفاده می‌کنید و پرداختی صورت می‌گیرد، تراکنش مالی انجام شده به صورت اتوماتیک ذخیره می‌شود تا بتوانید بعدها در صورت نیاز به آن رجوع کنید. شما برای پرداخت هزینه‌ی خدماتی که روی اپلیکیشن اسنپ- در حال حاضر برای درخواست خودرو و سفارش غذا- ارائه می‌شود، با استفاده از این کیف پول دیجیتال با سرعت و امنیت کامل در عرض چند دقیقه انجام می‌شود.
مدیریت هزینه‌های ماهانهبر اساس پژوهشی که «اکونومیک تایمز» در سپتامبر ۲۰۱۹ نتایج آن را منتشر کرد، پرداخت آنلاین می‌تواند موجب شود افراد بدون آنکه متوجه شوند بیش از اندازه پول خرج کنند. اما طبق یافته‌های این پژوهش استفاده از بخش گزارش‌های مالی در کیف پول دیجیتال می‌تواند این مسئله را حل کند. با در نظر گرفتن مبلغ مشخصی برای رفت‌وآمد، شارژ تلفن، پرداخت قبوض، سفارش غذا و غیره می‌توانید با کمک این کیف پول دیجیتال هزینه‌های ماهانه‌ی خود را مدیریت کنید.
استفاده از چند حساب بانکی همزمانکیف پول دیجیتال برای کسانی ایده‌آل است که به انعطاف پذیری بیشتری برای پرداخت‌های‌شان از طریق حساب‌های بانکی مختلف نیاز دارند. شما می‌توانید اطلاعات تمامی کارت‌های بانکی خود را در کیف پول دیجیتال آسان پرداخت وارد کنید و در هر دو اپلیکیشن در زمان پرداخت انتخاب کنید که می‌خواهید از کدام حساب بانکی‌ شما برداشت انجام شود. این ویژگی هم می‌تواند در مدیریت مالی به شما کمک کند. با اختصاص هر کدام از حساب‌ها برای دسته‌ای از پرداخت‌ها برنامه‌ی منظمی در اختیار خواهید داشت و علاوه بر آن نیازی به حمل تمامی کارت‌های بانکی‌تان به صورت روزمره نیست.
