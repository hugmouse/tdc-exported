
# सावधान ! वायु प्रदूषण से कई बीमारियों के बढ़ने की आशंका

Published at: **2019-11-03T10:37:18+00:00**

Author: **लाइव हिन्दुस्तान,नई दिल्ली**

Original: [https://www.livehindustan.com](https://www.livehindustan.com/health/story-be-careful-there-is-a-possibility-of-increasing-many-diseases-due-to-air-pollution-2829421.html)

राष्ट्रीय राजधानी क्षेत्र दिल्ली में वायु प्रदूषण प्रदूषण का स्तर बहुत खराब से भी बुरे स्तर पर पहुंच गया। इससे कई तरह की बीमारियां बढ़ने की आशंका है। ऐसे में लोगों को सलाह है कि वह किसी भी स्थिति से निपटने के लिए सावधान रहें। एयर क्वालिटी बहुत खराब स्थिति पर पहुंचने पर क्या बीमारियां हो सकती हैं इस बात की जानकारी आगे मिलेगी लेकिन इससे पहले जानते हैं दिल्ली-एनसीआर में प्रदूषण का ताजा हाल।
दिल्ली में एयर क्वालिटी इंडेक्स पर प्रदूषण के स्तर की बात करें तो दिल्ली विश्वविद्यालय इलाके में 591 तक पहुंच गया। लोधी रोड में 537 और चांदनी चौक में 432 और कनॉटप्लेस इलाके में भी 500 के करीब पहुंच गया। वहीं नोएडा और गाजियाबाद में प्रदूषण की बात करें तो रविवार को सुबह 10 बजे 500 से 700 तक पहुंच गया।
वायु प्रदूषण से लोगों को हो रही परेशानी-वायु प्रदूषण से घर से बाहर निकलने वाले यहां कि घर के अंदर भी लोगों की आंखों में जलन, सांस लेने में दिक्कत, खांसी हो रही है। 
प्रदूषण से हो सकती हैं गंभीर बीमारियां--ह्रदय रोग-लंग कैंसर-स्ट्रोक-स्वास से संबंधी परेशानियां-आंखों में जलन-एलर्जी-खांसी-नजर कमजोर होना-जहरीली कण शरीर में ज्यादा जाने पर उल्टी, दस्त व बुखार भी हो सकता है।
वायु प्रदूषण से बचाव के उपाय-1- वायु प्रदूषण का स्तर ज्यादा होने पर घर के बार और ट्रैफिक वाले इलाके के पास व्यायाम न करें।2- घर से बाहर निकलते वक्त मास्क, तौलिया या कोई साफ कपड़े से मुंह को ढंकें।3- घर से बाहर या शहर के किसी इलाके में जाने से पहले शहर का एयर क्वालिटी इंडेक्स चेक करें। इसके आप अपने मोबाइल व इंटरनेट का इस्तेमाल कर सकते हैं।4- घर में कुछ भी ऐसी चीजें न बनाएं जिससे कि ज्यादा धुंआ निकले। कम ईंधन इस्तेमल होने वाला खाना पकाएं।5- अपने आवास के आस पास किसी प्रकार का कचरा लकड़ी आदि न जलाएं या जलाने दें।6- घर या दुकान के आसपास पानी का छिड़काव करें। पेड़ पौधों व पार्क में स्प्रिंकुलर या फौव्वारे से पानी का छिड़काव करें।7- ज्यादा फल व हरी सब्जियां खांए। साथ ही प्रदूषण फैलाने वाले वाहनों का इस्तेमाल करने की बजाए पैदल चलें या साइकिल का इस्तेमाल करें।8- घर के अंदर बीड़ी, सिगरेट या किसी प्रकार के धूम्रपान का इस्तेमाल न करें।9-एयर प्यूरीफायर भी अपने घर में लगवा सकते हैं।
10- परेशानी बढ़ने पर डॉक्टर से संपर्क करें।  
