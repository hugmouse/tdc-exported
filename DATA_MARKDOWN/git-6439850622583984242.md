
# হংকংয়ে ‘এক দেশ দুই ব্যবস্থা’ নীতি নিয়ে চীনের কড়া হুশিয়ারি

Published at: **2019-11-02T10:48:00+00:00**

Author: ****

Original: [Daily Janakantha](http://www.dailyjanakantha.com/details/article/458125/%E0%A6%B9%E0%A6%82%E0%A6%95%E0%A6%82%E0%A7%9F%E0%A7%87-%E2%80%98%E0%A6%8F%E0%A6%95-%E0%A6%A6%E0%A7%87%E0%A6%B6-%E0%A6%A6%E0%A7%81%E0%A6%87-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A7%8D%E0%A6%A5%E0%A6%BE%E2%80%99-%E0%A6%A8%E0%A7%80%E0%A6%A4%E0%A6%BF-%E0%A6%A8%E0%A6%BF%E0%A7%9F%E0%A7%87)

অনলাইন ডেস্ক ॥ পাঁচ মাসেরও বেশি সময় ধরে বিক্ষোভ-প্রতিবাদ চলছে হংকংয়ে। অর্ধ স্বায়ত্তশাসিত এই অঞ্চলের পরিস্থতি নিয়ে কড়া হুশিয়ারি দিয়েছে চীন। তারা বলছেন, হংকং নিয়ে তাদের ‘এক দেশ দুই ব্যবস্থা’ নীতিতে কেউ আঘাত আনতে গেলে, তা কোনও ভাবেই বরদাস্ত করা হবে না।
১৯৯৭ সালে ব্রিটেন থেকে চীনের কাছে হংকংয়ের ক্ষমতা হস্তান্তরের পরে এত বড় ও জোরালো প্রতিবাদ দেখা যায়নি। টানা কয়েক মাস ধরে চলা সেই অশান্ত পরিস্থিতি কী ভাবে সামলানো যায়, তা নিয়ে কিছু নতুন পদক্ষেপ নেওয়ার কথা বেইজিং ভাবছে বলে জানিয়েছেন হংকং ও ম্যাকাওয়ের আইন কমিশনের অধিকর্তা শেন চুনইয়াও। যার মধ্যে অন্যতম হল প্রশাসনিক প্রধান বাছাইয়ের প্রক্রিয়ায় রদবদল এবং হংকংয়ের বাসিন্দাদের মধ্যে দেশাত্মবোধ বাড়ানোর ভাবনা।
তবে চীনের হুঁশিয়ারি থাকলেও হংকংয়ের গণতন্ত্রকামী বিক্ষোভকারীরা প্রতিবাদের রাস্তা থেকে সরছেন না। যার প্রভাব পড়েছে এ বারের হ্যালোউইন উৎসবেও।
অক্টোবরে চীনের জাতীয় দিবসে প্রবল বিক্ষোভের জেরে গোটা হংকংয়ে মুখোশ পরা নিষিদ্ধ ঘোষণা করেছিলেন ল্যাম। কিন্তু হ্যালোউইনের সাজকে হাতিয়ার করে বিক্ষোভকারীরা ফের বড় আন্দোলনে নামতে পারে বলে জানিয়েছে পুলিশ। আর সেই জন্যই বিভিন্ন এলাকায় পার্টিগুলোতেও তল্লাশি চালাচ্ছে পুলিশ।
