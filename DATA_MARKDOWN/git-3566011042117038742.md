
# استفاده نابه جا از اسلحه باعث تلخی کام خانواده ها می شود/ضرورت ریشه کنی فرهنگ تیرباران در بلوچستان

Published at: **2019-11-05T12:18:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545062.html/%D8%A7%D8%B3%D8%AA%D9%81%D8%A7%D8%AF%D9%87-%D9%86%D8%A7%D8%A8%D9%87-%D8%AC%D8%A7-%D8%A7%D8%B2-%D8%A7%D8%B3%D9%84%D8%AD%D9%87-%D8%A8%D8%A7%D8%B9%D8%AB-%D8%AA%D9%84%D8%AE%DB%8C-%DA%A9%D8%A7%D9%85-%D8%AE%D8%A7%D9%86%D9%88%D8%A7%D8%AF%D9%87-%D9%87%D8%A7-%D9%85%DB%8C-%D8%B4%D9%88%D8%AF-%D8%B6%D8%B1%D9%88%D8%B1%D8%AA-%D8%B1%DB%8C%D8%B4%D9%87-%DA%A9%D9%86%DB%8C-%D9%81%D8%B1%D9%87%D9%86%DA%AF-%D8%AA%DB%8C%D8%B1%D8%A8%D8%A7%D8%B1%D8%A7%D9%86-%D8%AF%D8%B1-%D8%A8%D9%84%D9%88%DA%86%D8%B3%D8%AA%D8%A7%D9%86)

معاون سیاسی و امنیتی فرمانداری شهرستان ایرانشهر گفت: در بسیاری از جشن ها جوانان ایرانشهری با اسلحه تیراندازی می کنند و باعث آسیب زدن به مهمانان و تماشاگران می شوند که این امر شادی را به کام مردم تل می کند.
به گزارش شبکه اطلاع رسانی راه دانا به نقل از عصرهامون، تیراندازی در مراسمات عروسی یکی از پدیده های ناپسند جامعه است اما همچنان در مراسمات عروسی مشاهده می شود که نوجوانان و جوانان کم سن و سال با در دست داشتن انواع سلاح های جنگی و شکاری اقدام به تیراندازی کرده و هیچ برخورد جدی نیز با آنان نمی شود که باعث بروز مشکلات بسیار و آسیب دیدگی مردم بیگناه می شود.
تیراندازی در عروسی نشان قدرت نیست احمد رضا هاشمزهی، معاون سیاسی و امنیتی فرمانداری شهرستان ایرانشهر در گفت و گو با خبرنگار ما بیان کرد: اکثر جوانان در مراسمات شادی و عروسی برای نشان دادن شادمانی خود اقدام به تیراندازی می کنند. وی افزود: هدف استفاده از اسلحه توسط جوانان در ایرانشهر بیشتر یک نوع به رخ کشیدن به طرف مقابل است. در حالی که این کار بسیار ناپسند و خطرناک می باشد و در خیلی از موارد خساراتی در استفاده از اسلحه ایجاد می شود که جبران ناپذیر می باشد.وی ادامه داد: در بسیاری از جشن ها جوانان ایرانشهری با اسلحه تیراندازی می کنند و باعث آسیب زدن به مهمانان و تماشاگران می شوند و این شادی به تلخی می انجامد و خانواده ها را داغدار می کند. هاشمزهی خاطرنشان کرد: بسیاری از طوایف برای به رخ کشیدن قدرت خود از اسلحه استفاده می کنند در حالی که استفاده از این سلاح ممنوع است و علماء و معتمدین پای کار بیایند و از طوایف و قوم ها بخواهند اسلحه های غیر مجاز خود را تحویل  شورای تامین دهند و از رافت قانونی آن برخوردار شوند.
برچیدن فرهنگ نادرست استفاده از اسلحه  در ادامه فرمانده سپاه شهرستان ایرانشهر در گفت و گو با خبرنگار ما گفت: در مسائل اجتماعی، آداب و رسوم مانند بذر هستند وقتی کاشته شوند رشد و نمو و سپس محصول می دهند و این آداب و رسوم با گذشت زمان تبدیل به فرهنگ آن منطقه می شود.وی افزود: جمع آوری اسلحه های غیر مجاز علاوه بر تلاش دستگاه های نظارتی و اجرائی همت مردم غیور بلوچستان را می طلبد.  افرادی که صاحب نفوذ کلامی هستند باید سعی در برچیدن این فرهنگ نادرست و خطرناک کنند. حسین پودینه خاطرنشان کرد: جوانان باید چشم و هم چشمی و فرهنگ اشتباه شگام را کنار بگذارند و روی ارزشهای واقعی که اسلام، قران اموخته است سرمایه گزاری کنند و از موضوعات حاشیه ای همچون تیراندازی که هیجانی و انی همراه با صدمه و اسیب است بپرهیزند.

        در دست گرفتن اسلحه غیرمجاز افتخار نیست
      
وی افزود: غرور در فرهنگ داشتن امنیت است نه در دست گرفتن اسلحه؛ جوانی که اسلحه به دست می گیرد باید برای هدف قرار دادن دل اسرائیلی ها و نابودی دشمنان ایران باشد.
 وی در ادامه گفت: کشور ما نیاز به غرور جوانان و قدرت آنها دارد برای همین منظور شورای تامین اسلحه های غیرمجاز را جمع آوری کند و از جوانان علاقمند و دارای صلاحیت، برای امنیت مرزهای کشور به عنوان بسیجی به کارگیری کند تا از این ابزار در راههای نادرست استفاده نکنند.انتهای پیام/
