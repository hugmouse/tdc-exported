
# സോഷ്യല്‍ മീഡിയ പ്രചരണം ഫലിച്ചു; യൂത്ത് കോണ്‍ഗ്രസില്‍ തെരഞ്ഞെടുപ്പ് പ്രഖ്യാപിച്ചു

Published at: **2019-11-02T08:07:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/youth-congress-election-date.html)

തിരുവനന്തപുരം: സംസ്ഥാന യൂത്ത് കോണ്‍ഗ്രസില്‍ സംഘടനാ തെരഞ്ഞെടുപ്പ് പ്രഖ്യാപിച്ചു. നേതൃമാറ്റം വേണമെന്ന നേതാക്കളുടെയും അണികളുടെയും ആവശ്യത്തിനും സോഷ്യല്‍ മീഡിയ പ്രചരണത്തിനും ഒടുവിലാണ് തെരഞ്ഞെടുപ്പ് നടത്താന്‍ തീരുമാനമായത്. ഡിസംബര്‍ നാലു മുതല്‍ ഏഴു വരെയാണ് വോട്ടെടുപ്പ്. ഡിസംബര്‍ എട്ടിന് ഫലം പ്രഖ്യാപിക്കും. രണ്ടാം തീയതി മുതല്‍ തെരഞ്ഞെടുപ്പ് നടപടികള്‍ക്ക് തുടക്കമാവും.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
പുതിയ ഭാരവാഹികളെ തെരഞ്ഞെടുക്കും വിധമാണ് തെരഞ്ഞെടുപ്പ് നടത്തുക. ഈ മാസം പത്ത് വരെ അംഗത്വവിതരണം നടക്കും. മത്സരിക്കാന്‍ ആഗ്രഹിക്കുന്നവരുടെ അഭിമുഖം 11,12 തീയ്യതികളിലും നടക്കും. 16 മുതല്‍ 21 വരെ നാമനിര്‍ദേശ പത്രിക സമര്‍പ്പിക്കാം. 23 ന് ചിഹ്നങ്ങള്‍ അനുവദിക്കും.
തെരഞ്ഞെടുപ്പിനുള്ള നടപടികള്‍ നേരത്തേ ആരംഭിച്ചിരുന്നെങ്കിലും പിന്നീട് നിര്‍ത്തിവെക്കുകയായിരുന്നു. സംഘടനാ പ്രവര്‍ത്തനം സജീവമല്ലാത്തത് കഴിഞ്ഞ ദിവസം ചേര്‍ന്ന കെ.പി.സി.സി രാഷ്ട്രീയ കാര്യ സമിതിയില്‍ ചര്‍ച്ചയായിരുന്നു.
എം.എല്‍.എമാരായ ഷാഫി പറമ്പില്‍, കെ.എസ്.ശബരീനാഥന്‍ എന്നിവരെ സംഘടനാ നേതൃത്വത്തിലേക്ക് കൊണ്ടുവരുന്നതിനാണ് എ, ഐ ഗ്രൂപ്പുകള്‍ക്കിടയിലെ ധാരണ. ലോക്‌സഭയിലേക്ക് തെരഞ്ഞെടുക്കപ്പെട്ടതിനാല്‍ ഡീന്‍ കുര്യാക്കോസ് സംസ്ഥാന പ്രസിഡണ്ട് സ്ഥാനമൊഴിയുമെന്നും അറിയിച്ചിട്ടുണ്ട്.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
തെരഞ്ഞെടുപ്പുമായി അംഗത്വം ഓണ്‍ലൈനായിട്ടേ മാത്രമേ സ്വീകരിക്കൂവെന്ന് യുത്ത് കോണ്‍ഗ്രസിന്റെ ചുമതലയുള്ള ആര്‍. രവീന്ദ്രദാസ് പറഞ്ഞു.
