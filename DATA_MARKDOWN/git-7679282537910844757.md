
# अनिल कपूर ने खोले कई राज, बताया फिल्म को शानदार और हिट बनाने का तरीका

Published at: **2019-11-06T09:24:05+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-anil-kapoor-reveals-secrets-how-to-make-a-film-hit-on-box-office-2834779.html)

अभिनेता अनिल कपूर मानते हैं कि कोई फिल्म बहुत शानदार बन सके, इसके लिए उसकी टीम का अच्छा होना बहुत जरूरी है, नहीं तो कमजोर सहयोगी कलाकार की वजह से हास्य भी दु:स्वप्न में बदल सकता है। बीवी नंबर 1, वेलकम, नो एंट्री और हाल ही में टोटल धमाल जैसी हास्य प्रधान फिल्मों में नजर आए अनिल कपूर ने कहा, कॉमेडी करने वाले अभिनेता को यह याद रखना चाहिए कि वह अच्छे सह कलाकार, अच्छे निर्देशक और अच्छे लेखक के साथ काम करे। 
निर्देशक को अच्छा हास्य बोध होना जरूरी है और लेखक के लिए बेहतर हास्य पटकथा लिखना जरूरी है। पटकथा चुनते समय आपको यह भी देखना चाहिए कि आपका किरदार नया लगे, उसमें कोई दोहराव न हो। उन्होंने कहा, इसमें ताजगी लाने के लिए आपको कड़ी मेहनत करनी चाहिए। जब आपके आसपास बेहतरीन कलाकार होंगे तो यह जुगलबंदी, हास्य और समय के साथ इनका तालमेल बहुत ही बढ़िया नतीजा देगा। इनमें से किसी के भी कमजोर होने पर, या कमजोर सहयोगी कलाकार की वजह से हास्य अपना अर्थ खो देगा।
अनिल कपूर ने कहा कि हास्य प्रधान फिल्म के लिए कलाकारों का चयन भी बड़ी चुनौती होता है। कई बार एक भूमिका के लिए चुना गया चेहरा फिल्म में हास्य और अन्य कलाकारों के साथ तालमेल बना लेता है लेकिन वह अगली फिल्म में ऐसा नहीं कर पाता।

        
          फिल्मी पारी शुरू करने जा रहे अमरीश पुरी के पोते वर्द्धन पुरी ने कहा ‘दादा की सलाह मेरे लिए पत्थर की लकीर है’
        
      

        
          स्टार बनते ही रानू मंडल के बदले तेवर, फैन के साथ की बदतमीजी तो ट्विटर पर हुईं ट्रोल
        
      
62 वर्षीय अनिल कपूर, अनीस बज्मी की फिल्म ‘पागलपंती’ में हास्य भूमिका में नजर आएंगे। उन्होंने कहा, अनीस वैसे तो बेहद गंभीर व्यक्ति हैं लेकिन उनके अंदर बहुत चुलबुलापन है। कई लोग ऐसे होते हैं, लेकिन अंदर छिपे चुलबुलेपन का हास्य में तब्दील होना महत्वपूर्ण है।
