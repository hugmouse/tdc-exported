
# శంషాబాద్‌ ఎయిర్‌పోర్టులో కలకలం సృష్టించిన ‘ఎరుపు కారు’!

Published at: **2019-11-03T08:03:05+00:00**

Author: ****

Original: [Andhrajyothy](https://www.andhrajyothy.com/artical?SID=945308)

Ph: 88865 47666ప్రవేశం ఉచితం ADVT
హైదరాబాద్ : శంషాబాద్‌ అంతర్జాతీయ విమానాశ్రయం డిపార్చర్‌ ప్రదేశంలోకి శనివారం సాయంత్రం ఓ కారు అనుమానాస్పదంగా ప్రవేశిం చింది. వెంటనే అప్రమత్తమైన సీఐఎస్‌ఎఫ్‌ సిబ్బంది కారును క్షుణ్ణంగా తనిఖీ చేశారు. ఎయిర్‌పోర్టులో తీవ్ర సంచలనం రేపిన ఈ సంఘటన వివరాలు ప్రయాణికుల కథనం ప్రకారం ఇలా ఉన్నాయి. శంషాబాద్‌ అంతర్జాతీయ విమానాశ్రయంలో సీఐఎస్‌ఎఫ్‌ జవాన్లు ఇచ్చే టోకెన్‌ తీసుకోకుండానే ఓ ఎరుపు రంగు కారు డిపార్చర్‌ ప్రదేశంలోకి దూసుకువచ్చి ఆగింది. దీంతో అప్రమత్తమైన సీఐఎస్‌ఎఫ్‌ సాయుధ జవాన్లు ఆ కారువద్దకు చేరుకొని నిలిపివేశారు. టోకెన్‌ ఎందుకు తీసుకోకుండా వచ్చారని, కారులో ఏమున్నాయంటూ అందరినీ కిందికి దింపేశారు. వారిని పక్కకు నిలిపి కారును క్షుణ్ణంగా తనిఖీ చేశారు. ఆ కారులో ఎలాంటి అనుమానాస్పద పదార్థాలు లేవని నిర్దారించారు. కారులో వచ్చిన ప్రయాణికులను ప్రశ్నించగా టోకన్‌ తీసుకోవాలని తమకు తెలియదన్నారు. అయినా వారిని కూడా పూర్తిగా పరిశీలించి తనిఖీలు చేశాక వదలిపెట్టారు.
