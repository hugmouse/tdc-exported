
# 
        مشورت پذیری شریعتمداری باید الگوی سایر وزرا شود/ارتباط خوب با کارگران و کافرماها
      

Published at: **2019-11-01T23:09:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637395/%D9%85%D8%B4%D9%88%D8%B1%D8%AA-%D9%BE%D8%B0%DB%8C%D8%B1%DB%8C-%D8%B4%D8%B1%DB%8C%D8%B9%D8%AA%D9%85%D8%AF%D8%A7%D8%B1%DB%8C-%D8%A8%D8%A7%DB%8C%D8%AF-%D8%A7%D9%84%DA%AF%D9%88%DB%8C-%D8%B3%D8%A7%DB%8C%D8%B1-%D9%88%D8%B2%D8%B1%D8%A7-%D8%B4%D9%88%D8%AF%D8%A7%D8%B1%D8%AA%D8%A8%D8%A7%D8%B7-%D8%AE%D9%88%D8%A8-%D8%A8%D8%A7-%DA%A9%D8%A7%D8%B1%DA%AF%D8%B1%D8%A7%D9%86-%D9%88-%DA%A9%D8%A7%D9%81%D8%B1%D9%85%D8%A7%D9%87%D8%A7)

گروه اجتماعی: دبیر کل خانه کارگر با ابراز رضایت از عملکرد وزیر تعاون، کار و رفاه اجتماعی گفت: ارتباط شریعتمداری با کارگران و کافرماها بسیار خوب بوده است.
علیرضا محجوب نماینده تهران در مجلس شورای اسلامی در گفتگو با خبرنگار بولتن نیوز با اشاره به عملکرد محمد شریعتمداری وزیر تعاون، کار و رفاه اجتماعی گفت: آقای شریعتمداری وزیری مشورت پذیر است که این مشورت پذیری باید الگوی سایر وزرا شود.
وی با بیان اینکه شریعتمداری در انتصابات از نظرات نخبگان، کارشناسان و تشکلات مرتبط استفاده می کند، افزود: آقای شریعتمداری برای حل قشر کارگران تلاشهای زیادی کرده و ارتباطات خوبی با کارگران و کافرماها برقرار کرده است.
رئیس فراکسیون کارگری مجلس با بیان اینکه آقای شریعتمداری جلسات منظم و مرتب با تشکل های کارگری دارد، تصریح کرد: در این جلسات مشکلات کارگران بررسی و برای حل آنها راهکارها ارائه می شود و برای اجرا شدن این راهکارها هم برنامه ریزی دقیق صورت می گیرد.
محجوب با اشاره به مشکلات بازنشستگان گفت: تلاشهای خوبی در این راستا برای حل معضلات انجام شده و بازنشستگان انتظار دارند تا مشکلات آنها حل و فصل شود.
وی تاکید کرد: انتظار است نسبت به حقوق و سنوات بازنشستگان توجه ویژه صورت گیرد و بن کارگری برای آنها برقرار شود.دبیر کل خانه کارگر افزود: توجه و رویکرد وزارت تعاون از این حیث قابل توجه است و انتظار است کارگران بیشتر مورد توجه باشند.
