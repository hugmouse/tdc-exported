
# സഹോദരിയുടെ നഗ്നദൃശ്യങ്ങള്‍ കാമുകന് വേണ്ടി ലൈവായി പകര്‍ത്തി;​ യുവതി അറസ്റ്റില്‍

Published at: **2019-11-01T21:37:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/crime/news/sister-nude-video-captured-for-lover-woman-arrested)

മുംബൈ: സ്വന്തം സഹോദരിയുടെ നഗ്നദൃശ്യങ്ങള്‍ കാമുകന് വേണ്ടി ലൈവായി പകര്‍ത്തിയ യുവതിയെ പൊലിസ് അറസ്റ്റ് ചെയ്തു. മുംബൈയിലെ അഗ്രിപാദ സ്വദേശിനിയായ 25കാരിയെയാണ് പൊലിസ് അറസ്റ്റ് ചെയ്തത്. 20 വയസ്സുള്ള സഹോദരി കുളിക്കുന്ന ദൃശ്യങ്ങളാണ് യുവതി വിവാഹിതനായ കാമുകനുമായി പങ്കുവച്ചത്.
ഇക്കഴിഞ്ഞ വ്യാഴാഴ്ചയായിരുന്നു സംഭവം. ബൈക്കുളയില്‍ നിന്നുള്ള ഇരുപതുകാരിയാണു സഹോദരിക്കും കാമുകന്‍ ദിനേശ് മരയ്യയ്ക്കുമെതിരെ പരാതി നല്‍കിയത്. പെണ്‍കുട്ടി കുളിക്കുന്ന ദൃശ്യങ്ങള്‍ സഹോദരി മൊബൈലില്‍ പകര്‍ത്തുകയായിരുന്നു. ലൈവായി കാമുകനു വിഡിയോ കോള്‍ ചെയ്യുന്നതിനിടെയായിരുന്നു സഹോദരിയുടെ ദൃശ്യങ്ങളും കാണിച്ചു കൊടുത്തത്. ഈ സമയം ദൃശ്യങ്ങള്‍ സ്‌ക്രീന്‍ ഷോട്ടെടുത്ത് സൂക്ഷിച്ച ഇയാള്‍ പിന്നീട് അത് യുവതിയുടെ കുടുംബങ്ങള്‍ക്ക് തന്നെ അയച്ചുനല്‍കി. 
നവരാത്രി ആഘോഷങ്ങള്‍ക്കിടെ പെണ്‍കുട്ടിയും ദിനേശുമായി വാക്കേറ്റമുണ്ടായിരുന്നു. തുടര്‍ന്നാണു ഇയാള്‍ യുവതിയെ സ്വാധീനിച്ച്‌ ഇത്തരമൊരു നീക്കം നടത്തിയത്. ബൈക്കുളയില്‍ തന്നെ താമസിക്കുന്ന ദിനേശിന് ഭാര്യയും മൂന്നു മക്കളുമുണ്ട്. ഇയാളുമായുള്ള ബന്ധത്തില്‍ യുവതിയുടെ അമ്മയ്ക്കും എതിര്‍പ്പുണ്ടായിരുന്നു.
മൊബൈലില്‍ ചിത്രങ്ങള്‍ കണ്ട ദിനേശിന്റെ ഭാര്യയും ഇക്കാര്യം പെണ്‍കുട്ടിയുടെ വീട്ടുകാരെ അറിയിച്ചിരുന്നു. വിഡിയോ കോള്‍ ദൃശ്യങ്ങളാണെന്നായിരുന്നു പറഞ്ഞത്. തുടര്‍ന്നു വീട്ടുകാര്‍ ചോദ്യം ചെയ്തപ്പോഴാണു യുവതി സത്യം പറഞ്ഞത്. 
സഹോദരിയുടെ ചിത്രങ്ങള്‍ അയച്ചുതന്നാല്‍ നിന്നെ കല്യാണം കഴിക്കാമെന്ന് ഇയാള്‍ യുവതിക്ക് വാക്കുനല്‍കിയിരുന്നതായും പറയുന്നു. യുവതിയുടെ സഹോദരി തന്നെയാണ് ഇരുവര്‍ക്കെതിരേയും പരാതിയുമായി പൊലിസിനെ സമീപിച്ചത്. സംഭവശേഷം കാമുകന്‍ ഒളിവില്‍ പോയിരിക്കുകയാണ്. ഐ.ടി ആക്‌ട് ഉള്‍പ്പെടെയുള്ള വിവിധ വകുപ്പുകള്‍ പ്രകാരം ഇരുവര്‍ക്കെതിരേയും കേസെടുത്തതായി പൊലിസ് അറിയിച്ചു. 
