
# ఇక ఐ ఫోన్‌లను అద్దెకు తీసుకోవచ్చు!

Published at: **2019-11-03T16:05:23+00:00**

Author: ****

Original: [Andhrajyothy](https://www.andhrajyothy.com/artical?SID=945417)

Ph: 88865 47666ప్రవేశం ఉచితం ADVT
హైదరాబాద్‌: ఇప్పటి వరకూ గృహసామగ్రి, దుస్తులు, ఫర్నిచర్‌, వాహనాలు మాత్రమే అద్దెకు ఇస్తున్నట్టు మనకు తెలుసు. ఖరీదైన ఐఫోన్‌లనూ మనం అద్దెకు తీసుకుంటే ఎలా ఉంటుంది? ఇది నిజంగా నిజం. వేలకు వేలుపెట్టి ఐఫోన్‌ కొనలేని వారికి యాపిల్‌ సంస్థ కొత్త ఆఫర్‌ ఇవ్వనుంది. నెలకు కొంత మొత్తం చెల్లిస్తేచాలు ఇష్టం ఉన్నన్ని రోజులు ఐఫోన్‌ను ఉపయోగించుకోవచ్చని ఆఫర్‌ ఇవ్వనున్నట్టుఆసంస్థ త్వరలో ప్రకటన చేయనున్నట్టు తెలిసింది. ఐ ఫోన్‌ తర్వాత మరేదైనా కొత్త ఫోన్‌ మార్కెట్‌లోకి రిలీజ్‌ అయినా సరే ఐఫోన్‌ను వాపస్‌ ఇచ్చేది కొత్తది అద్దెకు తీసుకునే వెసులుబాటు కల్పించనున్నారు. ఐఫోన్‌లను అద్దెకు తీసుకునే వారు నెల నెలా ఐక్లౌడ్‌, ఐట్యూన్స్‌ వంటి సర్వీసులకు కూడా అద్దె చెల్లించేలా యాపిల్‌ సంస్థ షరతులు విధించనున్నట్టు తెలిసింది. ఈ కొత్త ఆఫర్‌ను ఇవ్వడానికి యాపిల్‌ సీఈవో టిమ్‌కుక్‌ ఇప్పటికే సానుకూలంగా ఉన్నట్టు తెలిసింది. త్వరలోనే ఐఫోన్‌లను అద్దెకిచ్చే కార్యక్రమాన్ని ప్రారంభించే అవకాశం ఉందని సమాచారం.
