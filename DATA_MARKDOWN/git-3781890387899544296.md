
# ศรีจันทร์ ผนึก dtac SME ช่วยขับเคลื่อนให้เป็นองค์กร-ลดต้นทุน 

Published at: **2019-11-07T03:50:00+00:00**

Author: ****

Original: [เดลินิวส์](https://www.dailynews.co.th/it/740402)


        ศรีจันทร์ จับมือ dtac SME เป็นโซลูชั่นด้านสื่อสาร ศรีจันทร์ ผนึก dtac SME เป็นพันธมิตรทางด้านการสื่อสาร ช่วยขับเคลื่อนให้เป็นองค์กรให้เติบโตมีประสิทธิภาพสูงสุดในการลดต้นทุน และเพิ่มความพึงพอใจให้ลูกค้า
      
วันนี้ (7 พ.ย.) นายรวิศ หาญอุตสาหะ ประธานเจ้าหน้าที่บริหาร บริษัท ศรีจันทร์สหโอสถ จำกัด กล่าวว่า แบรนด์ศรีจันทร์ ไม่ได้มาจากการเปลี่ยนเครื่องหมายการค้าและบรรจุภัณฑ์ให้ทันสมัยเพียงอย่างเดียว ซึ่งเป็นกลยุทธ์ที่คิดต่างจากการตลาดในยุคนั้น สิ่งสำคัญคือความตั้งใจที่ตั้งเป้าหมายให้ธุรกิจเติบโตต่อเนื่อง ศรีจันทร์ในปัจจุบันเป็นบริษัทที่เน้นใช้กลยุทธ์ทางการตลาดนำทางในการดำเนินงาน Marketing-based Company ที่ทำงานอย่างไม่หยุดนิ่งด้วยการ ติดตาม ประมวลผล และเปลี่ยนแผนสื่อสารตลอด 365 วัน มีสินค้าและแคมเปญการตลาดสนุกๆ เพื่อเข้าถึงกลุ่มลูกค้าใหม่ๆ มากมาย    อย่างไรก็ตาม ศรีจันทร์ไม่มีพนักงานมากมาย แต่เป็นบริษัทที่ให้ความสำคัญกับพาร์ทเนอร์ เช่น ระบบโลจิสติกส์ ที่บริษัทสามารถบริหารเองได้ แต่การทำคลังสินค้าเองจะต้องใช้ทรัพยากรและบุคลากรอีกมาก และทำได้ไม่ดีเท่ากับคลังสินค้ามืออาชีพ จึงจำเป็นต้องมีพาร์ทเนอร์มาช่วยเหลือ เพื่อเอาเวลาและทรัพยากรที่มีไปโฟกัสในสิ่งที่บริษัทต้องการจะไป ให้บรรลุเป้าหมาย ปัจจุบันบริษัทมีพาร์ทเนอร์ตั้งแต่ ผู้ผลิตต่างชาติ ธนาคาร เครือข่ายโทรศัพท์ ร้านค้าปลีก แบรนด์ต่างๆ ที่ทำงานร่วมกัน สิ่งสำคัญคือการสื่อสารที่ดีทั้งในและนอกบริษัทจะเห็นว่าหลายๆ บริษัทในโลกก็เปลี่ยนวิธีการทำงานไป มีบริษัทสมัยใหม่ที่เชี่ยวชาญเฉพาะด้านเยอะขึ้น โมเดลลักษณะนี้จะขับเคลื่อนธุรกิจขนาดกลางและใหญ่ต่อไปในอนาคต    ทั้งนี้ ในอนาคตจะเห็นธุรกิจเติบโตโดยที่ไม่ได้ขึ้นกับขนาดของอาคารสำนักงานหรือขนาดของทีมอีกต่อไป แต่ขึ้นกับไอเดียของธุรกิจนั้นว่าส่งผลกระทบต่อวงการหรือตลาดมากแค่ไหน ศรีจันทร์ก้าวข้าม SME ไปสู่องค์กรที่ทำงานมืออาชีพ ต้องการบริหารจัดการทีมที่คนน้อยๆ เป็นองค์กรลีน ที่บริหารโดยมุ่งเน้นการลดต้นทุนและเพิ่มความพึงพอใจของลูกค้า สิ่งสำคัญคือ ต้องมีพาร์ทเนอร์ที่เก่งในแต่ละด้าน และช่วยให้องค์กรที่ลีนทำงานได้คล่องตัวและยืดหยุ่นได้ ช่วยสนับสนุนให้ทำธุรกิจง่ายขึ้น พาร์ทเนอร์ทางด้านการสื่อสาร ที่ศรีจันทร์ไว้วางใจ คือ dtac SME ที่ช่วยให้การติดต่อสื่อสารกันได้ตลอดเวลา ด้วยการใช้ Cloud เชื่อมต่อระบบและเก็บข้อมูลการโทร ช่วยเพิ่มประสิทธิภาพในการทำงานร่วมกัน เพราะเวลาผมเดินทาง หรือทีมทำงานกันอยู่ข้างนอก ไม่อยู่ออฟฟิศก็สามารถโทรเข้ามาด้วยระบบประชุมสาย และแพ็กเกจโทรกลุ่มด้วยระบบโทรศัพท์สำนักงานที่ทำให้รับสายลูกค้าที่โทรเข้าเบอร์สำนักงานได้ทุกที่ทุกเวลาผ่านมือถือ  "ระบบนี้ทำให้บริษัทสามารถจัดการสายเข้า เช่น ระบบเสียงตอบรับอัตโนมัติ ระบบโอนสาย รับสาย โทรออก ที่เป็นมาตรฐานเดียวกับระบบโทรศัพท์สำนักงานแบบตู้สาขาโทรศัพท์ดั้งเดิม (PBX) แต่ประหยัดกว่าหลายเท่า ช่วยให้รับสายลูกค้าได้ทุกที่ ทุกเวลา โดยไม่ต้องอยู่ออฟฟิศ ไม่ต้องวางระบบที่ลงทุนสูงเหมือน PBX ไม่ต้องจ้างพนักงานดูแลระบบ และไม่ต้องเสียค่าบำรุงรักษา เนื่องจากดีแทค เป็นผู้ดูแลระบบให้ระบบจัดการโทรศัพท์สำนักงานแบบใหม่ ทำให้ศรีจันทร์ออกแบบเบอร์โทรต่อสาย เชื่อมการทำงานติดต่อสื่อสารในแบบมืออาชีพ ไม่ว่าภายในและภายนอกองค์กรไม่มีสะดุด เพราะได้ยกระบบเข้ามาอยู่ในโทรศัพท์มือถือทั้งหมด เพื่อให้เข้ากับออฟฟิศการทำงานยุคใหม่
