
# بابلسر میزبان رقابت‌های تکواندو قهرمانی کشور

Published at: **2019-11-07T13:24:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545404.html/%D8%A8%D8%A7%D8%A8%D9%84%D8%B3%D8%B1-%D9%85%DB%8C%D8%B2%D8%A8%D8%A7%D9%86-%D8%B1%D9%82%D8%A7%D8%A8%D8%AA-%D9%87%D8%A7%DB%8C-%D8%AA%DA%A9%D9%88%D8%A7%D9%86%D8%AF%D9%88-%D9%82%D9%87%D8%B1%D9%85%D8%A7%D9%86%DB%8C-%DA%A9%D8%B4%D9%88%D8%B1)

رئیس اداره ورزش و جوانان بابلسر از میزبانی رقابت‌های تکواندو قهرمانی نوجوانان کشور در این شهرستان خبر داد.
به گزارش شبکه اطلاع رسانی راه دانا؛ یاسر ابراهیم‌زاده در گفت‌وگو با خبرنگار بلاغ از برگزاری مسابقات قهرمانی تکواندو کشور در بابلسر خبر داد و اظهار کرد: مسابقات تکواندو نوجوانان قهرمانی کشور انتخابی تیم ملی با حضور 570 ورزشکار و کادر اجرایی از سراسر ایران به مدت چهار روز در بخش پسران از تاریخ 16 تا 18 آبان و در بخش دختران از 18 تا 20 آبان در بابلسر برگزار می‌شود.وی با اشاره به اینکه این مسابقات با حضور مسئولان ارشد استان و همچنین سفیر کره جنوبی همراه خواهد بود خاطرنشان کرد: مراسم ویژه این رقابت‌ها در روز شنبه همزمان با اختتامیه رقابت‌های پسران و افتتاحیه مسابقات دختران در سالن ورزشی شهیدان نوبخت است.رئیس اداره ورزش و جوانان بابلسر تصریح کرد: باتوجه به اینکه یکی از قطب‌های ورزش مازندران در زمینه‌های قهرمانی و همگانی بابلسر بوده و همچنین از امکانات و ظرفیت‌های خوبی برخوردار است، این میزبانی به بابلسر داده شد.ابراهیم‌زاده افزود: با حضور قهرمانان و مدال‌آوران کشور در این مسابقات، ورزش شهرستان تجربه خوبی را کسب می‌کند و موجب تقویت سیستم آموزشی تکواندو می‌شود که نقش به‌سزایی در توسعه ورزش بابلسر دارد.وی خاطرنشان کرد: بابلسر در طول سال میزبانی بیش از 50 درصد از اردوهای تیم‌های ملی که در مازندران برگزار می‌شود را به عهده می‌گیرد.انتهای پیام/
