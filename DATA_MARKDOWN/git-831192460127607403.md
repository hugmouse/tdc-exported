
# Βόμβα μεγατόνων από τη Μάρω Κοντού: «Ο άντρας μου με κεράτωνε με τη Βουγιουκλάκη…» – Εξομολόγηση σοκ 23 χρόνια μετά τον θάνατό της Αλίκης!

Published at: **2019-11-06T10:30:06+00:00**

Author: ****

Original: [europost.gr](https://europost.gr/vomva-megatonon-apo-ti-maro-kontoy-o-antras-moy-me-keratone-me-ti-voygioyklaki-exomologisi-sok-23-chronia-meta-ton-thanato-tis-alikis/)

Για πρώτη φορά είδαμε τη Μάρω Κοντού με νυφικό και μάθαμε για την απιστία του συζύγου της με την… Αλίκη Βουγιουκλάκη και την επανένωση πριν τον θάνατο…
Την ώρα που η Αλίκη Βουγιουκλάκη κέρδιζε την προσοχή του Τύπου με το σκέρτσο της η Μάρω Κοντού τραβούσε το ενδιαφέρον με τη γοητεία της. Και οι δύο αυτές γυναίκες βρέθηκαν κάποια στιγμή, να διεκδικούν ή και να μοιράζονται τον ίδιο άντρα. Τον Αριστείδη Καρύδη Φουκς, ή απλά Ντίντη.
Ο Ντίντης, Αριστείδης Καρύδης Φουκς ήταν ο μεγάλος έρωτας της Μάρως Κοντού και ο μοναδικός άνδρας με τον οποίο έκανε το μεγάλο βήμα.
Μετά από πέντε χρόνια σχέσης και αφού έκαναν τα σκέρτσα τους Μάρω Κοντού και Αριστείδης Καρύδης Φουκς ανέβηκαν τα σκαλιά της εκκλησίας. Και μετά από δύο χρόνια χώρισαν, εξαιτίας της Αλίκης Βουγιουκλάκης.
Η ίδια η Μάρω Κοντού, σχετικά πρόσφατα, είχε μιλήσει για τα πάντα. Για το πώς κατέληξε να παντρεύεται τον Ντίντη της και πώς σχετικά σύντομα χώρισαν.
Το καψώνι της Κοντού στον ΝτίντηΕνώ Μάρω Κοντού και Αριστείδης Καρύδης Φουκς είναι μαζί, ο Κλέαρχος Κονιτσιώτης, παραγωγός ταινιών της εποχής εκδηλώνει τον έρωτά του για τη σταρ. Ο ίδιος ο Κονιτσιώτης λέει στον Φουκς ότι σε περίπτωση που την χώριζε εκείνος θα την πολιορκούσε.
Ετσι, η Μάρω Κοντού, αντιλαμβανόμενη κάποιες απιστίες του Αριστείδη Καρύδη Φουκς και μετά από ένα μεγάλο καβγά τού κάνει ένα μίνι… καψώνι. Η Μάρω Κοντού βγαίνει με τον Κλέαρχο Κονιτσιώτη για φαγητό στην Αθηναία. «Κούκλοι και οι δύο, σηκωθήκαμε να χορέψουμε και ξαφνικά μπαίνει μέσα ο Ντίντης. Μας βλέπει, μας δείχνει ότι μας είδε και φεύγει», διηγείται η Μάρω Κοντού.
Εν συνεχεία η ηθοποιός, μαζί με τον Κονιτσιώτη, πηγαίνουν στο σπίτι της. Ο Ντίντης τους περίμενε στο ασανσέρ. «Η κατάληξη ήταν να πάμε και οι τρεις στο σπίτι του Κλέαρχου να μιλήσουμε» όπως διηγείται η ηθοποιός. «Μου είπε η Μάρω ότι τσακωθήκατε, σ’ το είχα δηλώσει, στην πρώτη στραβή που θα γίνει, εγώ θα είμαι για τη Μάρω» είπε ο Κλεαρχος στον Φούκς κι τότε αυτός θύμωσε κι έφυγε.
Το καψώνι της Μάρως Κοντού έπιασε. Ο Αριστείδης Καρύδης Φουκς τρελαίνεται από τη ζήλια του και αποφασίζει να διεκδικήσει πίσω την σταρ. Μάλιστα σκαρώνει μια ψεύτικη αυτοκτονία προκειμένου να τη συγκινήσει για να δεχτεί να τον παντρευτεί.
«Μου στέλνει ένα δώρο –ένα ζευγαράκι σε ένα παγκάκι με ένα φαναράκι– κι ένα γράμμα (μπλε φάκελος, μπλε κόλλα) που έλεγε: «Αν τα ξημερώματα της 1ης Ιανουαρίου 1960 δεν έρθεις να μιλήσουμε, δεν θα με βρει η ζωή». Ήταν και σεναριογράφος!», έχει διηγηθεί η Μάρω Κοντού στο Πρώτο Θέμα.
Την παραμονή της Πρωτοχρονιάς του 1960 ο Ντίντης, της στέλνει ένα γράμμα στο οποίο γράφει «Αν δε γυρίσεις θα πεθάνω». Το βράδυ εκείνο η Μάρω Κοντού με την Βέρα Ζαβιτσιάνου και τον Δημήτρη Χορν, μετά την παράσταση «Μαθήματα γάμου» πηγαίνουν σε ένα σπίτι όπου γίνεται ρεβεγιόν για την αλλαγή του χρόνου. Ενώ καθόταν σε μια πολυθρόνα σκεφτική, την πλησιάζει ένας άγνωστος άντρας που αργότερα έμαθε ότι ήταν ο τότε διευθυντής του περιοδικού «Εικόνες» και της λέει: «Τί περιμένεις;Πήγαινε».
Το σπίτι του Καρύδη βρισκόταν κοντά και έτσι η Κοντού αποφασίζει να πάει. Βρίσκει τις πόρτες ανοιχτές, σκοτάδι, δυνατή μουσική, και στο πάτωμα ένα μπουκάλι ουίσκι μαζί με σκόρπια χάπια. Μέσα σε αυτό το σκηνικό, αντικρίζει τον Ντίντη δήθεν εξαντλημένο, να την παρακαλά γονυπετής να ζήσουν μαζί για πάντα. Τότε η ίδια συγκινημένη του λέει το μεγάλο «ναι».
Ο γάμοςΤο γάμο της Μάρς Κοντού με τον Αριστείδη Καρύδη Φουκς περιέγραψε υπέροχα, πρόσφατα, στο Instagram ο δημοσιογράφος και συλλέκτης Άρης Λουπάσης, ποστάροντας μια φωτό από το γάμο:
«Τον Ιανουάριο του 1960, η λαμπερή πρωταγωνίστρια του θεάτρου και κινηματογράφου Μάρω Κοντού παντρεύεται τον μεγάλο έρωτα της ζωής της και επί πέντε χρόνια σύντροφό της Ελληνογερμανό Αριστείδη Καρυδη-Φουκς (δεξιά). Με σύνολο από σχέδιο του Dior που είχε αντιγράψει σε μοδίστρα στην Αθήνα και κουμπάρο τον αγαπημένο τους φίλο και συνεργάτη στις ταινίες «Έγκλημα στα παρασκήνια» και «Έγκλημα στο Κολωνάκι» και κορυφαίο συγγραφέα ελληνικών αστυνομικών μυθιστορημάτων Γιάννη Μάρη (αριστερά). Το ζευγάρι δύο χρόνια μετά τράβηξε χωριστούς δρόμους παρέμειναν όμως καλοί και αγαπημένοι φίλοι. Η υπέροχη ηθοποιός μετά από 61 χρόνια μεγάλων κινηματογραφικών επιτυχιών και συνεχούς παρουσίας στο θέατρο μέχρι και σήμερα, διανύοντας την όγδοη δεκαετία της ζωής της παραμένει γεμάτη ζωντάνια, υπέροχους ρόλους, με το κέφι και το θεατρικό μεράκι της νιότης της. Ο Αριστείδης Καρύδης-Φουκς υπήρξε ένας από τους σημαντικότερους κινηματογραφιστές στην Ελλάδα με πολλές διακρίσεις και βραβεία στην πολύχρονη επαγγελματική του πορεία συμμετέχοντας σε περισσότερες από πενήντα ταινίες. Ξεκίνησε ως απλός φωτογράφος γυρισμάτων και εξελίχθηκε σε ένα κορυφαίο διευθυντή φωτογραφίας, όπου με τις μοναδικές τεχνικές του γνώσεις, την ιδιαίτερη αισθητική του και τον κοσμοπολίτικο αέρα λόγω των σπουδών του στο εξωτερικό, αποτύπωσε στις ταινίες αυτές με εκπληκτικά άρτια εικόνα λόγω του ταλέντου του, την μεταπολεμική Ελλάδα. Στα τελευταία δύσκολα λόγω προβλημάτων υγείας χρόνια της ζωής του, διέμενε στο σπίτι της πρώην συζύγου του Μάρως Κοντού η οποία τον φρόντισε με μεγάλη αφοσίωση μέχρι τον «χαμό» του, ένα ζευγάρι που απέδειξε ότι πάνω από το ερωτικό κομμάτι υπάρχει το ανθρώπινο που είναι και το πιο ουσιαστικό».
Ο χωρισμός και το κέρατοΤο 1962, δύο χρόνια μετά το γάμο τους, δυστυχώς ήρθε το διαζύγιο, καθώς ο Καρύδης δεν της ήταν πιστός. Τα πηγαδάκια της εποχής έκαναν λόγο για εξωσυζυγική σχέση του με την Αλίκη Βουγιουκλάκη, που την γνώρισε σε γυρίσματα ταινίας όταν η σχέση του με την Μάρω Κοντού βρισκόταν ήδη σε κρίση.
Η Μάρω Κοντού έχει μιλήσει ορθάνοιχτα για το θέμα, επιμένοντας ότι η σχέση είχε τελειώσει πριν μπει στη ζωή του συζύγου της η Αλίκη. «Στα 7 χρόνια ο άντρας μου άρχισε να ξενοβλέπει, εγώ το μυρίστηκα και δεν μου άρεσε. Το κερατάκι μου το έχω φάει. Και νομίζω ότι είναι δεδομένο. Όταν ξέρεις πολύ καλά τον άλλον πιάνεις κάτι λεπτομέρειες περίεργες. Το άλλο πρόσωπο ήταν πολύ διάσημο αλλά δεν ήταν αυτή η αιτία. Πρώτα είχαμε χαθεί και μετά έγινε αυτή η συνάντηση της Αλίκης με τον άντρα μου που ήταν μόνοι τους επί 40 μέρες και γύριζαν μια ταινία».
Και αυτή δεν ήταν η μόνη φορά που είχε αναφερθεί στη σχέση του Ντίντι με την Αλίκη Βουγιουκλάκη. «Όταν με τον άντρα μου είχαμε αρχίσει να απομακρυνόμαστε και ήταν φυσικό ότι όπου να ‘ναι θα χωρίσουμε βρέθηκε σε ένα νησί να γυρίζει ταινία με την Αλίκη και τα έφτιαξε με την Αλίκη. Με γεια του με χαρά του. Ήταν η στιγμή για να διαλύσουμε. Βγάλτε το πια αυτό που το μασάνε σε κάθε συνέντευξη. Χώρισες γιατί στον πήρε η Αλίκη. Καμία γυναίκα δεν παίρνει κανέναν άντρα από κανένα σπίτι, όταν ήδη το σπίτι δεν είναι έτοιμο να διαλυθεί».
Μιλώντας ανοιχτά για τις απιστίες του Αριστείδη Καρύδη Φουκς είχε πει σε άλλη της συνέντευξη: «Μετά από επτά χρόνια (σχέση και γάμος), αυτό το γρουσούζικο 7 έκανε μια σκανταλιά. Μόλις έγινα γνωστή ηθοποιός και νοικοκυρούλα και χαλάρωσα, μου βάρεσε ένα ωραίο κερατάκι. Το πήρα χαμπάρι και δεν το σήκωσα. Νόμιζα ότι ήταν το πρώτο, αλλά είχε φοβερό σουξέ στις γυναίκες. Χωρίσαμε, παραμείναμε όμως πάντα φίλοι. Ενάμιση χρόνο πριν πεθάνει, έμεινε στο σπίτι μου και μου έλεγε: «Τι να σου κάνω; Πριν σε παντρευτώ με είχαν χεσμένο. Μετά που παντρευτήκαμε, με ήθελαν όλες».
Περνώντας τα χρόνια, κράτησαν μεταξύ τους μια φιλία που οδήγησε τον Φουκς και πάλι κοντά στη Μάρω λίγο πριν φύγει και η ίδια ανέλαβε να τον φροντίζει τα τελευταία του χρόνια.
Πηγή: Athensmagazine.gr
