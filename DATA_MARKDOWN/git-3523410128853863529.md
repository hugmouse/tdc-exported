
# 
        ویژه‌های تلویزیون برای تسخیر لانه جاسوسی + جزئیات
      

Published at: **2019-11-03T20:03:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637899/%D9%88%DB%8C%DA%98%D9%87%E2%80%8C%D9%87%D8%A7%DB%8C-%D8%AA%D9%84%D9%88%DB%8C%D8%B2%DB%8C%D9%88%D9%86-%D8%A8%D8%B1%D8%A7%DB%8C-%D8%AA%D8%B3%D8%AE%DB%8C%D8%B1-%D9%84%D8%A7%D9%86%D9%87-%D8%AC%D8%A7%D8%B3%D9%88%D8%B3%DB%8C-%D8%AC%D8%B2%D8%A6%DB%8C%D8%A7%D8%AA)

به گزارش بولتن نیوز، شبکه‌های تلویزیون به مناسبت روز ملی مبارزه با استکبار جهانی؛ علاوه بر پوشش راهپیمایی 13 آبان در تهران و استان ها در ساختارهای دیگر همچون مستند، فیلم‌های سینمایی و برنامه‌های گفت‌وگو محور به این مناسبت می‌پردازد.
 
**  قاب شبکه یک در روز دوشنبه 13 آبان از ساعت 9:35 دقیقه ویژه برنامه «13 آبان» به صورت زنده از راهپیمایی مردم علیه استکبار آمریکا در سراسر کشور را پخش می‌کند.
** مستند «ترامپیسم» امشب و فردا شب در ساعت 23 از شبکه یک پخش می‌شود؛ همچنین امشب مستند ویژه 13 آبان به نام «تحقیر شیطان» در ساعت 19:30 با موضوع تسخیر لانه جاسوسی روی آنتن می‌رود.
**  همچنین در آستانه روز مبارزه با استکبار جهانی و روز دانش آموز، مستند «روز سیزدهم» امشب ساعت 19:30 از شبکه یک سیما روی آنتن خواهد رفت. این مستند روایتی از تسخیر لانه جاسوسی توسط دانشجویان پیرو خط امام(ره) در آبان‌ماه سال  1358 به راویت "سید محمدرضاکشفی" است؛ او که به همراه عده ای از مردم ورامین برای حمایت از دانشجویان خود را روز 13 آبان به لانه جاسوسی می‌رساند، در این مستند دیده‌ها و شنیده‌های خود از آن روزها را بیان می‌کند.
 
**  بررسی ابعاد مختلف واقعه سیزده آبان و روز مبارزه با استکبار جهانی در مستند سیاسی ویژه‌ای که به همین مناسبت تهیه شده؛ دوشنبه ساعت 17 روانه آنتن می‌شود.
**  گروه سیاسی شبکه دو؛ مجموعه مستند «عهدشکن» به تهیه‌کنندگی محمدرضا صباحی را آماده پخش کرده که به بررسی خیانت‌های آمریکا به دوستان و همپیمانان خود اختصاص دارد؛ این برنامه با هدف بررسی گردن‌کشی بین المللی آمریکا که تنها محدود به کشورهای رقیب و دشمنان خود نمی‌شود تهیه شده است. «عهدشکن» در 12 قسمت 20 دقیقه‌ای از شنبه 11 آبان به مدت دوهفته ساعت 21 پخش خواهد شد.
 ** «زنده باد زندگی» کاری از گروه دانش و اقتصاد دوشنبه 13 آبان ساعت 10:20 به صورت زنده با حضور مهمانان و کارشناسان مختلف به بررسی ابعاد این واقعه تاریخی تأثیرگذار می‌پردازد و در کنار این گفت‌وگوها، پخش سرود، کلیپ و بخش‌های متنوع و جذاب پیرامون روز دانش‌آموز نیز در این برنامه تدارک دیده شده است.
** برنامه «با ما بیا» که برای مخاطبان کودک و نوجوان این شبکه تهیه می‌شود با حضور عمو مهربان و خاله رویا به صورت ویژه‌ای در کنار دانش‌آموزان به نکوداشت این مناسبت تاریخی می‌پردازد.
** بینندگان این شبکه در «نمادو» که در فواصل برنامه‌ها روانه آنتن می‌شود می‌توانند گزارش‌های ویژه‌ای از راهیپیمایی سیزده آبان را از مراکز مختلف پیگیری کنند.
** «چلچله» ویژه ‌برنامه موسیقایی صبحگاهی شبکه نیز در روزهای منتهی به سیزده آبان به پخش سرودها و نماهنگ‌های حماسی و انقلابی مرتبط اختصاص دارد.
** همچنین دوربین‌های واحد پخش شبکه دو؛ دوشنبه 13 آبان از ساعت 11:30 ارتباط زنده با مراسم راهپیمایی روز ملی مبارزه با استکبار را فراهم کرده‌اند که تقدیم مخاطبان خواهد شد.
 
** امشب یک شنبه 12 آبان برنامه «متن، حاشیه» مرتبط با حوادث این روز با حضور حسین شریعتمداری مدیر مسئول روزنامه کیهان، بعد از اخبار سراسری ساعت 22 روی آنتن شبکه سه می‌رود.
** همچنین مستند 3 قسمتی «پایان بازی» که از دیشب روی آنتن رفته که به موضوع افول آمریکا می‌پردازد، امشب یکشنبه 12 آبان ساعت 18 و فردا شب 13 آبان ساعت 17 پخش می‌شود.
** همچنین سریال شبانه «گیله‌وا» با موضوع ضد استکباری این شب‌ها مهمان خانه‌های مخاطبان می‌شود.
** بخش‌هایی از مراسم راهپیمایی 13 آبان نیز از شبکه سه پوشش داده می‌شود.
 
** برنامه «به خانه  بر می‌گردیم» شبکه پنج روز یکشنبه 12 آبان‌ماه میزبان مینو اصلانی مدرس دانشگاه است که با حضور در استودیوی این برنامه درباره روز ملی مبارزه با استکبار جهانی برای مخاطبان صحبت خواهد کرد. این برنامه همچنین در روز دوشنبه 13 آبان‌ماه میزبان مرضیه هاشمی مجری شبکه پرس‌تی‌وی خواهد بود که در این برنامه پیرامون روز ملی مبارزه با استکبار جهانی صحبت خواهد کرد.
** مجله تصویری صبحگاهی شبکه پنج «یه روز تازه» نیز با دعوت از مسئولان و کارشناسان وزارت آموزش و پرورش معطوف به این مناسبت خواهد بود.
** برنامه «در شهر» نیز از مراسم راهپیمایی13 آبان در روز ملی مباررزه با استکبار جهانی (روز دانش آموز ) گزارش تصویری تهیه خواهد کرد.
 
** برنامه «صبحی دیگر» شبکه هفت سیما به مناسبت 13 آبان و روز دانش آموز از ساعت 9 صبح میزبان اسفندیار قره‌باغی خواننده آهنگ «آمریکا آمریکا ننگ به نیرنگ تو» خواهد بود؛ وی در سال‌های اخیر قطعات حماسی با عنوان سمفونی «ارس» و«خلیج فارس» را آهنگسازی کرده است؛ همچنین در این برنامه از کسانی که در تسخیر لانه جاسوسی آمریکا نقش داشتند دعوت می‌شود.
در بخشی دیگر خسرو معتضد در خصوص دلایل تسخیر لانه جاسوسی و توطئه و اهداف شوم دشمنان انقلاب و همچنین دستاوردهای تصرف لانه جاسوسی صحبت خواهد کرد.
** برنامه «فرصت برابر» در روز 13 آبان از ساعت 16 میزبان رضوان حکیم زاده معاون آموزش ابتدایی وزارت آموزش پروررش خواهد بود؛ در این برنامه در خصوص اینکه چگونه دانش‌آموزان به بصیرت‌افزایی سیاسی می‌رسند گفتگو می‌شود؛ در بخشی دیگر با دست‌اندرکاران برگزاری مراسم 13 آبان در مدارس و فعالیت آنها در این ایام گفتگو می‌شود.
** برنامه «دوربین هفت» نیز به مناسبت روز دانش آموز گزارشی از مراسم رونمایی از دیوارنگاره‌های جدید لانه جاسوسی) موزه 13 آبان، ششمین دوره اجلاسیه کنگره ملی همفکری بسیج دانش آموزی، مراسم افتتاحیه راهیان نور با حضور وزیر آموزش و پرورش، گفتگو با دانش آموزان مخترع جشنواره ابن سینا، مراسم پدافند غیرعامل با حضور سردارجلالی و مطالبات دانش آموزان پخش می‌کند.
 
** همزمان با سالروز تسخیر لانه جاسوسی آمریکا به دست دانشجویان پیرو خط امام (ره)، شبکه قرآن و معارف سیما مستندها و میان برنامه هایی را ویژه این ایام به روی آنتن خواهد برد. مستندهای «سراج»، «444 روز»، «خط امام» و مراسم رونمایی از تولیدات مرکز بسیج ویژه ایام 13 آبان از جمله برنامه هایی می باشد که شبکه قرآن و معارف سیما برای این روز تدارک دیده است.
 
** به مناسبت گرامیداشت یوم‌الله 13 آبان و روز دانش‌آموز ویژه برنامه «قاب امید» در روز دوشنبه 13 آبان از ساعت 9 به مدت 180 دقیقه از شبکه امید روی آنتن می‌رود. «قاب امید» در ارتباط زنده و مستقیم با استیج و غرفه شبکه امید که در محل برگزاری راهپیمایی (لانه جاسوسی) برپا می‌شود، حماسه‌آفرینی و فریاد استکبارستیزی دانش‌آموزان را منعکس می‌کند.
 
** ویژه برنامه «عصر» به مناسبت 13 آبان شنبه تا دوشنبه این هفته ساعت 22 روی آنتن شبکه افق می‌رود؛ این برنامه با اجرای نادر طالب‌زاده و با حضور مهمانان داخلی و خارجی به زوایای مختلف وقایعی می‌پردازد که در سیزدهم آبان و در تاریخ‌های مختلف روی داده‌اند. از مهمترین این اتفاقات می‌توان به تسخیر لانه جاسوسی آمریکا توسط دانشجویان پیرو خط امام(ره) اشاره کرد که فصل نوینی را در تاریخ انقلاب به وجود آورد.
 
** شبکه نمایش به مناسبت تسخیر لانه جاسوسی آمریکا فیلم های «آب» قسمت اول و دوم، «تخت جمشید سر روزولت» و «شنود» را در نظر گرفته است.
** فیلم سینمایی «آب» به کارگردانی کارلوس بینام محصول 2004 کانادا در ژانر حادثه‌ای روز یکشنبه 12آبان‌ماه ساعت 19 و قسمت دوم این فیلم سینمایی 13آّبان در قسمت فیلم‌های سینمایی دنباله‌دار پخش خواهد شد.
در خلاصه این فیلم آماده است: پس از برقراری شرایط جنگی بر کانادا، تام اذهان عمومی را پیرامون اتفاقاتی که افتاده است به افغان‏هایی بدبین می‏کند که در کانادا زندگی می‏کنند؛ او بدون هیچ مدرکی نام سه افغان را به عنوان مظنونین اصلی معرفی می‏کند، مارک لوین و لیا از این کار تام ناراحت هستند. در طرف مقابل مشاوران آمریکایی تام، دان پریچارد را مأمور می‏کنند تا این افغان‏ها را به دام بیندازد و به زور نوار اعترافاتی از آنها پر کند. لیا نیز توانسته است سرنخ‏های خوبی را در به دام انداختن تام و دست‏اندرکارانش پیدا کند. اما تام ...
** فیلم سینمایی «تخت جمشید سر روز ولت» به کارگردانی سعید ابراهیمی فر محصول 1387 ایران در ژانر سیاسی است؛ این فیلم سینمایی در روز 13 آبان ساعت 13پخش خواهد شد.
در خلاصه این فیلم آماده است: آقای فریمن، مستند‌ساز برجسته آمریکایی، فیلم مستندش در جشنواره فیلم های مستند به عنوان سینما حقیقت انتخاب می‌شود و برای شرکت در جشنواره به ایران می‌آید؛ در جلسه پرسش و پاسخ با خانم صولتی و برادرش آشنا می‌شود. لیلا در منزل آقای فریمن بحث را به مسایل سیاسی گروگانگیری لانه جاسوسی می‌کشاند اما آقای فریمن زیر بار نمی‌رود و ...
** فیلم سینمایی «شنود» به کارگردانی جیاکومو مارتلی محصول 2006 ایتالیا است. این فیلم در روز 13 آبان‌‌ماه ساعت 23 از شبکه نمایش پخش خواهد شد.
در خلاصه داستان آمده است: شرکت خصوصی گیانی مؤفق شده است سیستم شنود بی‌نظیری را طراحی کند؛ این سیستم میکروفن تلفن‌های خانگی موجود در هر ساختمان را تبدیل به یک وسیله جاسوسی غیرقابل تصور می‌کند که در هر نقطه دنیا صدای محیط را در اختیار شرکت گیانی قرار می‌دهد. آژانس امنیت ملی آمریکا نسبت به این سیستم علاقه نشان می‌دهد و قرارداد سنگینی میان آژانس و شرکت گیانی منعقد می‌شود. جیمز یکی از مأموران کهنه کار شنود در آژانس امنیت ملی آمریکاست که ...
انتهای پیام/
