
# ปุ๊กกี้-สามี-หนุ่มไต้หวันเปิดปากรับสารภาพสมคบค้ายาจริง

Published at: **2019-11-04T07:32:00+00:00**

Author: ****

Original: [เดลินิวส์](https://www.dailynews.co.th/crime/739930)


        เปิดปากรับสารภาพปุ๊กกี้-สามี-หนุ่มไต้หวัน สมคบค้ายาจริงจำเลยร่วมอีก 2 คนปฏิเสธทุกข้อหาขอสืบพยาน 5 ปาก ศาลเริ่มสืบนัดแรก ก.ย.ปีหน้า จบนัดสุดท้าย 18 ก.ย.63
      
เมื่อวันที่ 4 พ.ย. ที่ห้องพิจารณา 807 ศาลอาญา ถนนรัชดาภิเษก ศาลตรวจพยานหลักฐาน คดีหมายเลขดำ ย.2036/2562 ที่พนักงานอัยการสำนักงานคดียาเ​สพติด 10 ได้ยื่นฟ้องนายหง เจิ้ง อี้ อายุ 28 ปี ชาวไต้หวัน เป็นจำเลยที่ 1 , นายชลวิทย์ หรือไก่ คีตะตระกูล อายุ 50 ปี ชาว กทม. สามีของปุ๊กกี้ , น.ส.ปริศนา หรือ พริสซิลลา หรือปุ๊กกี้ จิวเมลลี่ อายุ 40 ปี ชาวกทม. อดีตนักร้องชื่อดังยุค'90 ที่ 3 , นายกันต์ธร หรือมิว แก้วกระจ่าง อายุ 28 ปี ชาวกทม ที่ 4 , น.ส.ธาริณี หรือไหม ขาวบัณฑิต อายุ 27 ปี ชาว จ.พังงา ที่ 5 ในความผิดฐานสมคบกันตั้งแต่ 2 คนขึ้นไปเพื่อกระทำความผิดเกี่ย​วกับยาเสพติดฯ , สมคบกันตั้งแต่ 2 คนขึ้นไปเพื่อกระทำความผิดเกี่ย​วกับการฟอกเงินฯ , ร่วมกันฟอกเงิน , ร่วมกันมียาไอซ์-ยาบ้า-ยาอี ยาเสพติดให้โทษประเภท 1 ไว้ในครอบครองเพื่อจำหน่ายโดยไม่​ได้รับอนุญาต , ร่วมกันมียาเค (คีตามีน) วัตถุออกฤทธิ์ต่อจิตและประสาทปร​ะเภท 2 ไว้ในครอบครองโดยไม่ได้รับอนุญา​ต และมีไว้เพื่อขายโดยไม่ได้รับอนุ​ญาต , เสพเมทแอมเฟตามีน โดยไม่ได้รับอนุญาต ที่อัยการได้ยื่นฟ้องคดีเมื่อวา​น (10 ก.ย.) ที่ผ่านมาโดยวันนี้ ศาลเบิกตัว นายหง เจิ้ง อี้ ชาวไต้หวัน , นายชลวิทย์ หรือไก่ คีตะตระกูล สามีของปุ๊กกี้ ที่ 2 จากทัณฑสถานบำบัดพิเศษกลาง และ น.ส.ปริศนาหรือปุ๊กกี้ อดีตนักร้องชื่อดังยุค'90 ที่ 3 จากทัณฑสถานหญิงกลาง ซึ่งทั้งสามถูกคุมขังตั้งแต่ชั้​นฝากขังไม่ได้ยื่นประกันตัวส่วนนายกันต์ธรหรือมิว และน.ส.ธาริณี หรือไหม จำเลยที่ 4-5 ได้ประกันตัวก็เดินทางมาศาลตามนั​ด พร้อมทนาย และญาติจำนวนหนึ่งที่มาให้กำลัง​ใจ ซึ่งก่อนหน้านี้ศาลสอบคำให้การจำ​เลยทั้ง5เมื่อ วันที่ 17 ก.ย.ที่ผ่านมา เบื้องต้น “นายหง เจิ้ง อี้” ชาวไต้หวัน จำเลยที่ 1 ให้การรับสารภาพเฉพาะข้อหามียาเ​ค ไว้ในครอบครองเพื่อจำหน่าย ส่วนข้อหาอื่นให้การปฏิเสธ ขณะที่ จำเลยที่ 2-5 แถลงให้การปฏิเสธตลอดข้อกล่าวหา ศาลจึงนัดตรวจพยานหลักฐานวันนี้ศาลอ่านและอธิบายคำ​ฟ้องให้จำเลยทั้ง5 เข้าใจแล้ว ปรากฏว่า นายหง เจิ้ง อี้ ชาวไต้หวัน , นายชลวิทย์ หรือไก่ สามีของปุ๊กกี้ และ น.ส.ปริศนาหรือปุ๊กกี้ อดีตนักร้องชื่อดังยุค'90 จำเลยที่ 1-3 ให้การรับสารภาพ ส่วนนายกันต์ธรหรือมิว และน.ส.ธาริณี หรือไหม จำเลยที่ 4-5 ให้การปฏิเสธตลอดข้อกล่าวหา โดยส่วนบัญชีพยาน อัยการโจทก์ แถลงมีพยานเอกสารนำสืบ 54 ฉบับ และพยานบุคคลอีก 12 ปาก ขณะที่ นายชลวิทย์ หรือไก่ สามีของปุ๊กกี้ และ น.ส.ปริศนาหรือปุ๊กกี้ จำเลยที่ 2-3 ขอสืบพยานบุคคล 4 ปากซึ่งในจำนวนนั้นรวมถึงตัวจำเ​ลยด้วยเพื่อนำสืบประเด็นคำให้​การของจำเลยชั้นสอบสวนที่ขยายผล​การจับกุมผู้ที่เกี่ยวข้องยาเสพ​ติด ส่วนนายกันต์ธรหรือมิว และน.ส.ธาริณีหรือไหม จำเลยที่ 4-5 ขอสืบพยาน 5 ปากสู้คดีโดยในจำนวนนั้นรวมตัวจำ​เลยทั้งสองด้วย ซึ่งนายกันต์ธร จำเลยที่ 4 ต่อสู้ว่าเพียงแต่รู้จักกับ น.ส.ปริศนาหรือปุ๊กกี้ ขณะที่ น.ส.ธาริณี จำเลยที่ 5 ต่อสู้ว่าจำเลยที่ 4 เคยขอยืมบัญชีไปโอนเงิน และเคยมีการโอนเงิน 50,000 บาทซึ่งได้คืนเงินกันไปหมดแล้วทั้งนี้ศาลพิจารณาแล้ว อนุญาตให้ “อัยการโจทก์” นำสืบพยานบุคคล 12 ปากใช้เวลา 5 นัด ส่วนนายชลวิทย์ หรือไก่ สามีของปุ๊กกี้ และ น.ส.ปริศนาหรือปุ๊กกี้ จำเลยที่ 2-3 นำสืบพยาน 4 ปาก ใช้เวลา 1 นัด และนายกันต์ธร และน.ส.ธาริณี จำเลยที่ 4-5 สืบพยาน 5 ปาก ใช้เวลา 2 นัด โดยกำหนดนัดสืบพยานนัดแรกในวันที่​ 8 ก.ย.63 และกำหนดสืบพยานนัดสุดท้าย วันที่ 18 ก.ย.63 เวลา 09.00 น. 
