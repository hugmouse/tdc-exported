
# نظرات برگزیده مخاطبین الف:‌ روحانی اگر اختیاراتش کم است استعفا دهد/ در بررسی FATF از گذشته درس بگیریم/چرا درباره برجام رفراندوم برگزار نشد؟

Published at: **2019-11-01T16:30:00+00:00**

Author: ****

Original: [جامعه خبری تحلیلی الف](https://www.alef.ir/news/3980809106.html)

بینندگان «الف» هر روز با ارائه نظرات خود در تکمیل و تعمیق محتوای ارائه شده مشارکت می کنند. بسیاری از این نظرات گویای دقت و توجه مخاطبان و داوری عمومی آن ها نسبت به وقایع روز است. گزیده‌ای از نظرات مخاطبین «الف» را ذیل مطالب پر بحث هفته به انتخاب تحریریه «الف» بخوانید.
«کلید واژه‌های طلایی برای روزهای پایانی» عنوان یادداشتی بود که در واکنش به سخنان بحث‌برانگیز رئیس‌جمهور در الف منتشر شد. تعدادی از نظرات مخاطبین الف درباره این یادداشت را می‌خوانید:

        *تاوقتی تو این مملکت تفکر لیبرال سرمایه داری سر کار باشه وضع همینه .بدتر میشه که بهتر نمیشه .برای قشر ضعیف جامعه برای مستاجران برای کارگران و حقوق بگیران پشیزی ارزش قائل نیستن . این دولت حامی ثروتمندان و دشمن فقراست .
      
*روحانی بجای فرافکنی باید پاسخگو باشد که چرا منافع ایران با برجام تامین نشد و چرا تحریم ها تشدید شدند ؟! و چطور ترامپ بی هیچ هزینه ای از برجام خارج شد ؟!

        *کسانی که درکی از واقعیات دنیا ندارند و در توهمات به دور ازاصول تجربی علمی و عقلانی سیر می‌کنند و گمان می‌کنند با مذاکره (که در حقیقت لفظ اشتباهی است و اصلش تحمیله) میتونن جلوی زورگویی آمریکا رو بگیرن، چون قاعده فکری ندارند، فکر می‌کنند که همه چیز شانسی پیش میره! نخیر اصول تجربی و عقلی رو در نظر بگیریم تا بفهمیم که این ها شانسی نیست. وای به حال مردمی که اداره کشور و زندگی شون رو دست جریانی دادن که بر اساس شانس کشور رو اداره میکنه و نه تدبیر و عقلانیت. عقلانیت یعنی اینکه با استفاده از راههای فراوان از جمله ارتباط اقتصادی با همسایگان فشار دشمن رو بشکنی تا یاد بگیره که فشار آوردن بی فایده است. نه اینکه همه دنیا رو در 4،5 کشور زورگویی ببینی که هیچ خیری از آنها به شما نخواهد رسید. ما خواهان ارتباط با دنیا هستیم، اما نه دنیای کوچکی که در ذهن رئیس جمهور ماست. دنیای بزرگ بازارهای اقتصادی اطراف ماست.
      
*واقعیت اینه که مردم از این حرفها و درگیری اصولگراها  با جناح مقابل خسته شده اند و این قبیل درگیری ها فاقد ارزش هست  و مشکلی از مشکلات کشور را حل نمیکنه  شایسته است  دوستان  اصولگرا عنایت بیشتری به ارائه راه حل  و صحبت کردن از برنامه های خودشون دالشته باشند  بجای  تخریب جناح مقابل که فاقد هرگونه ارزشی است 

        *آیا کنار گذاشتن شعار «مرگ بر کشور فلان و بهمان» حراج استقلال کشور است؟ مستقل بودن یعنی آرزوی مرگ دیگران کردن؟ آیا آتش کشیدن پرچم کشورها نشانه استقلال است؟ لازم نیست تعامل کنیم، همین که کارها عجیب و غریب مثل شعارهای نابودی و آتش زدن پرچم و کشیدن پرچم روی زمین ، یا نوشتن شعار روی موشک انجام ندهیم کافیست، تعامل لازم نیست. با قدرت در عرصه بین المللی حاضر بودن با کارهای تبلیغاتی قابل انجام نیست. این همه کشورهای طراز اول در دنیا حاضرند، چرا هیچ کدام چنین کارهایی نمیکنند؟
      
*(در پاسخ به کامنت بالا)یعنی فکر کردی دشمنی امریکا با ایران به خاطر مرگ بر امریکا و پرچم اتیش زدنه؟ یهنی تو کشورهای دیگه اینکارو نمیکنن؟ چرا امریکا با اونا دشمن نیست؟ دشمنی امریکا برای ایستادگی ایران در مقابل منافع امریکا وغربه نه پرچمو غیره به خورده از این شعارزدگی در بیایید

        *ایشان ۴۰سال در مسئولیت های مهمی (از جمله دبیری شورای امنیت) مثلا خدمت کرده اند ، قاعدتا باید میدانست چه کسانی ترمز کارند کما اینکه یک زمانی خودش هم یکی از ترمزهای کار بود و حتی برای انحلال ارتش هم فشار می آورد ، خوب ،با این سابقه اطلاعاتی نمیبایستی نامزد ریاست جمهوری می شد که حالا پس از بیش از ۶ سال که زندگی طبقات متوسط و ضعیف را داغون کرده این حرف های فرافکن را بزند . آقای روحانی امروز هم با این حرف ها کشور رابه سمت درگیری داخلی میبرد پس بعنوان یک شهروند ایرانی به ایشان پیشنهاد میدهم شرافتمندانه استعفا دهند تا از دست آنهایی که بقول ایشان نمیگذارند راحت شود . البته قبل از اینکه موج جدید گرانسازی را با افزایش قیمت حامل های انرژی به مردم گرفتار تحمیل کند . یا علی ببینم چقدر غیرت دارد .
      
*دولت احمدي نژاد دور دومش به بگم بگم گذشت وروحاني هم به مي گويم مي گويم دارد تمام ميشود همان گونه كه دولت قبل هيچ چيز براي گفتن نداشت وروحاني چيزي براي اعلام نخواهد داشت مردم هوشيارتر از انچه انها فكر مي كنند هستند البته خوب ميدانيم كه رقيب هاي اقاي روحاني هم در گذشته كارنامه موفقي نداشتندانشاا... طيف جوان وتحصيلكرده وكم هزينه براي كشور امور را بدست بگيرند

        *اگر روحانی شهامت داشت و صادق بود در رسانه حاضر می شد و راست و پوست کنده به مردم می گفت می خواستیم بشود نشد و از مردم عذر خواهی می کرد نه اینکه از موضع قدر ت سخنرانی و آن هم گنگ با طرف ناشناس و طعنه .اگر می توانستی تمام گوی و میدان که در اختیار خودت و دولتت بود .در برابر کار درست و دلسوزانه که کسی جبهه نمی گیرد و سنگ نمی اندازد .حتماً خلاف هایی بوده و چون برملا شده و جلوش را گرفته اند باید حریفان را با تهمت و حرف زشت و با قدرت از صحنه خارج کرد ولی امروز دیگر نمی توان با این طریق راه پیمود چون مردم آگاهند و از همه چیز به ثانیه ای با خبر می شوند .وعده و دروغ نیز با گذر زمان بر ملا می شود .چرا صادق نباشیم .اقای روحانی با عملکردش تمام صداقت را لگد مال کرده و انتظار دارد که همه مطیع و فرمانبردار باشند که قرنش گذشته .باید صادق و پاک که مردم تایید کنند بود تا موفق شد که در این دولت این صداقت وجود ندارد و هر گز موفق نخواهد شد .و بهتر است استعفاکند و ملت را در انتخاب آزاد بگذارد .
      
*یکی از مضرات نداشتن احزاب ریشه دار و مانا همینه که هر رئیس جمهوری فقط برای 8 سال خودش کار میکنه و تعهد حزبی نداره نتیجتا بعد از دوران قدرت دیگر پاسخگویی هم نخواهد داشت
***
حسن روحانی در هفته‌های اخیر برای چندمین بار موضوع رفراندوم را مطرح کرد. یادداشتی با عنوان «آقای روحانی رفراندوم لازم نیست» درباره پیشنهاد رفراندوم در الف منتشر شد که تعدادی از نظرات کاربران درباره این یادداشت، خواندنی است:

        *موضوع مذاکره با دول خارجی سازوکار خودشو داره و از وظایف وزارت امور خارجه است، البته این دولت با وجود سابقه مذاکره 20 ساله با این دول و 4 ساله مستقیم با آمریکا قطعا به دنبال شانه خالی کردن از مسئولیت‌ها و انحراف افکار عمومی در ارتباط با عدم موفقیت در مذاکرات برجامی است.
      
*هر وقت حرف رفراندم می‌شود شما سعی می‌کنید ثابت کنید که لازم نیست. چرا که هیچکدام از مخالفان پرحرف و پرسروصدای رئیس جمهوری اگر خودش را در معرض رای مردم قرار بدهد هیچ شانسی نخواهد داشت. همین‌ها که الان بی‌خودی صدای بلند دارند و فریاد می‌کشند اقلیتی هستند که اگر وارد رای‌گیری از مردم برای تعیین محبوبیت شوند درصدهای یک رقمی خواهند آورد.

        *هیچ کسی که مسئولیتی توی کشور داشته باشه حتی بالاترین مقام کشور که رهبر باشه با تعامل با دنیا مخالف نیست و اکثر سیاسیون کشور از اصلاح طلب و اصول گرا حتی خود روحانی که مذاکره با آمریکا رو دیوانگی خوند و گفت دولت آمریکا چاقو کشه درحال حاضر مخالف مذاکره با آمریکا هستن! حالا یهو مطرح کردن بحث رفراندوم درباره موضوعی که خود روحانی هم با اون مخالفه یعنی فرار از پاسخگویی!
      
*فراندوم برای موضوعاتی مطرح میشه که در کشور بن بست وجود داره, نه هر موضوعی! مثلا چرا درباره مذاکرات برجام رفراندوم برگزار نکردن!؟ مگه برجام مهم نبود!؟

        *خود اینها ذره ای اعتقاد به این مسائلی که هر روز به بهانه اونها در جامعه دو دستگی درست میکنند ندارند نه اعتقادی به رفراندوم نه اعتقادی به آزادی و ... نمونه اش رفتن خانم ها به ورزشگاه که همین اصلاح طلب ها با چه قدرتی اون سال مخالفت کردن دلیلش هم ساده هست تا زمانی که ابی براشون گرم نشه مردم براشون اهمیت ندارند الان هم کرد هستند این رفراندوم رو بزارن ادامه ریاست جمهوری روحانی
      
*با این همه تفاسیر چرا ایشان تا در جایی قرار می گیرند و تریبونی بدست می آورند بدون نگاه کردن به عقب بلبل زبانی می کنند و یک طرفه به قاضی می روند .این آقای حقوق دان که 40 سال است در نهاد قدرت بوده نمی داند که رفراندم با نظر دو سوم نمایندگان مجلس و پیشنهاد رئیس جمهور است اگر نمی داند که وای بر این مملکت که چنین شخصی پست ریاست جمهوری را تصاحب کرده و اگر می داند چرا از راهش وارد نمی شود .پس هدفی در این سخنرانی ها و جود دارد که برای مردم مشخص است ناتوانی دولت فشل در انجام وظیفه اش و این فرار به جلو است .و بیشتر از این هم انتظاری نیست .کاش دولتی ها و روحانی نگاهی به عملکردشان و نظر مردم می پرداختند تا روسیاه شود هر که در او غش باشد .دولت یک نظر سنجی بکند ببیند بین مردم چه و جاهتی دارد .بعد سخنرانی کند .
***
یادداشتی با عنوان «موافقان و مخالفان FATF چه می گویند؟» عمده‌ترین دلایل موافقان و مخالفان FATF را بررسی کرد. متاسفانه در فضای سیاسی و رسانه‌ای کشور، درباره این موضوع دوقطبی شدیدی ایجاد شده است. این دوقطبی تا حدودی در نظرات مخاطبین الف هم بازتاب داشت:

        *از همه مهمتر با تصویب اف آی تی اف ایران تمام کمال بندهای آنرا اجرا میکند ولی کشورهای غربی و اقمار آن با بهانه های واهی  مانند برجام نسبت به ایران هیچ تعهدی را قبول نمیکنند. فقط بار مسئولیت ان مانند برجام به گرده ایران فشار می آورد .تعجب آور این است که دولت وطرفداران تصویب لایحه مذکور  باتوجه کارشکنی های کشورهای غربی باز چگونه به آنها اعتماد میکنند.دلسوزان کشور باید قویا در مقابل تصویب ایستادگی کنند
      
*مخالفان میخواهند کار را سریعا یکسره کنند. عدم تصویب یعنی توقف کامل ارتباط ما با دنیا حتی آنانکه میخواهند رابطه داشته باشد هم ملزم به قطع ارتباط بانکی میشوند .مرگ یگبار و شیون هم یکبار .

        *این شفافیت برای کشور درست نمی کند بلکه قوانین داخلی است که شفافیت برای عدم رانت و اختلاس موجب عدم ان می شود و جهت اطلاع شما الان بزرگترین پول شویی در جهان متعلق به امریکا و امارات است که باید با این کار این fatfبرخورد می شد که نشده و معلوم است که بیشتر سیاسی کار می کنند
      
*اگر این لوایح برای کشور ما نفع داشت اینقدر به تصویب آن علاقه نشان نمی دادند .چون دشمنان دلشان برای ما نسوخته و تا توانسته اند هر سوراخی را مسدود کرده اند .اصلاح طلبان   نیز دلسوز و کشته مرده کشور نیستند و می دانند که با تصویب این عمل آخرین میخ را می کوبند .چون تا به حال برای کشور قدم مثبت بر نداشته اند جز دزدی و اختلاس و واماندگی کشور .ما که غرقیم و کشور را این آقایون به فلاکت انداخته اند و دریغ از یک عذر خواهی خشک و خالی نباید این لایحه ها تصویب شود چون منفعت کشور در ان نیست و دشمن استفاده بیشتری خواهد کرد .این یک کار را بگذارید به عهده ی دلسوزان کشور ضرر نمی کنیم 

        *با تصویب این لوایح حتی واردات چمدانی طلا و دلار هم ممنوع می شود و به تبع آن نرخ ارز و تورم افزایشی خواهد شد.
      
*بعضی از مواردازجمله لوایح چارگانه مواردی تخصصی اند وبامنافع ملی مرتبط هستند تصمیم در این موارد باید توسط یک گروه از متخصصین فراجناحی بررسی شود .پای مردم عادی را باین موارد نباید باز کرد.
