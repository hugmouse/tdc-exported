
# Happy Birthday Tabu: इस नामी एक्टर ने सालों तक की तब्बू की जासूसी, घंटों करता था पीछा

Published at: **2019-11-04T04:38:53+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-happy-birthday-tabu-know-these-interesting-thing-about-tabu-on-her-birthday-2830821.html)

बॉलीवुड की टैलेंटेड एक्ट्रेस तब्बू 4 नवंबर को अपना बर्थडे मना रही हैं। तब्‍बू यानि तब्बसुम हाशमी का जन्म 4 नवंबर 1971 में हैदराबाद में हुआ। तब्बू का पूरा नाम तब्बसुम हाशमी है। तब्बू ने अपने फिल्मी करियर की शुरुआत 1980 में की थी। उन्होंने सबसे पहले तेलुगु फिल्म 'कुली नंबर 1' से डेब्यू किया था। बॉलीवुड में तब्बू ने सबसे पहले बोनी कपूर की फिल्म 'प्रेम' को साइन किया था, लेकिन इस फिल्म को बनने में 8 साल का वक्त लगने की वजह से उनकी पहली बॉलीवुड फिल्म 'पहला पहला प्यार थी'।
वैसे तो तब्बू अपनी शादी को लेकर ज्यादा कमेंट नहीं करती, लेकिन एक बार उन्होंने शादी को लेकर एक खुलासा किया था। उन्होंने कहा था, 'शायद आज मेरा घर बस चुका होता यदि मेरे चचेरे भाई के साथ मिलकर अजय ने उन सब लड़कों को सबक न सिखाया होता जो मुझे प्रपोज करते थे।'

        घंटों तक करते थे पीछा...
      
तब्बू ने कहा था, 'अजय मुझे लेकर इतना प्रोटेक्टिव था कि जब मैं किसी लड़के से बात करती थी तो उसे लगता था कि वह मुझे छेड़ रहा है। वह मेरे चचेरे भाई के साथ मिलकर मेरी जासूसी किया करता था। दोनों घंटों मेरा पीछा किया करते थे। इसलिए उन दोनों ने मिलकर मेरी बात कभी आगे ही बढ़ने नहीं दी।' तब्बू ने हालांकि ये भी कहा था कि वो शादी न करने के अपने फैसले से काफी खुश हैं और अपनी जिंदगी को अपने तरीके से जी रही हैं।

        दिल्ली के प्रदूषण को लेकर ऋषि कपूर ने किया ऐसा ट्वीट, सोशल मीडिया पर हुआ वायरल
      

        दिल्ली के प्रदूषण से परेशान प्रियंका चोपड़ा, मास्क लगाकर कही ये बात 
      

        रोहित-शाहरुख से अच्छी दोस्ती...
      
इंडस्ट्री में ज्यादा लोगों से दोस्ती न होने पर तब्बू ने कहा था कि कि ऐसा नहीं है कि मेरी दोस्ती नहीं है। हां बहुत ज्यादा दोस्ती नहीं है। इनके अलावा शाहरुख, रोहित और कई लोगों से मेरी अच्छी बनती है। वो बात अलग है कि इनकी पार्टीयों में मैं लोगों को दिखती नहीं हूं तो उन्हें लगता है कि मेरा कोई दोस्त नहीं है।   
