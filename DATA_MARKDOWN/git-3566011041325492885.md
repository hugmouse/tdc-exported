
# ایلام به شبکه ریلی متصل می شود/اشتغالزایی 740نفر درشرکت لرزه نگاری ایوان

Published at: **2019-11-02T08:32:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543954.html/%D8%A7%DB%8C%D9%84%D8%A7%D9%85-%D8%A8%D9%87-%D8%B4%D8%A8%DA%A9%D9%87-%D8%B1%DB%8C%D9%84%DB%8C-%D9%85%D8%AA%D8%B5%D9%84-%D9%85%DB%8C-%D8%B4%D9%88%D8%AF-%D8%A7%D8%B4%D8%AA%D8%BA%D8%A7%D9%84%D8%B2%D8%A7%DB%8C%DB%8C-740%D9%86%D9%81%D8%B1-%D8%AF%D8%B1%D8%B4%D8%B1%DA%A9%D8%AA-%D9%84%D8%B1%D8%B2%D9%87-%D9%86%DA%AF%D8%A7%D8%B1%DB%8C-%D8%A7%DB%8C%D9%88%D8%A7%D9%86)

معاون عمرانی استاندار ایلام از اتصال استان ایلام به شبکه ریلی کشور در سفر رییس جمهور به استان خبر داد.
به گزارش شبکه اطلاع رسانی راه دانا به نقل از ایلام بیدار، "احمد کرمی"، معاون هماهنگی امور عمرانی استانداری ایلام؛ در گفتگو با خبرنگار ایلام بیدار در ایوان گفت :با توجه به اینکه مردم ایلام همواره در سال‌های اخیر پیگیر اجرایی شدن اتصال استان به شبکه راه آهن بودند، انشاالله در سفر ریس جمهور به استان کلنگ فاز نخست آن برزمین زده خواهد شد.
وی اظهار کرد:برای  اتمام این پروژه  ۸۰۰ میلیارد تومان اعتبار نیاز است اما برای فاز نخست آن که 17کیلومتر است وکارهای مطالعاتی صورت گرفته است 150میلیاردتومان اعتبار نیاز است.
کرمی افزود: یکی از اولویت‌های مهم مسوولان استان توسعه زیرساخت‌های جاده‌ای اعم از بزرگ‌راه و آزادراه، ریلی و فرودگاهی است که بر همین اساس به‌طور جدی مسئله متصل شدن استان به پروژه راه‌آهن در سطح ملی پیگیری شده است.
معاون عمرانی استاندار به پروژه لرزه نگاری شهرستان ایوان نیز اشاره کرد. بیان داشت :این پروژه یکی از پروژه های اشتغالزا درسطح استان است که توانسته است 740نفر از فارع التحصیلان و جوانان جویای کار را مشغول به کار نماید .
کرمی بیان کرد:این پروژه اثرات اقتصادی خوبی را برای استان به دنبال خواهد داشت،وبرای اجرای 700میلیارد تومان اعتبار در نظر گرفته شده است.
انتهای پیام/
