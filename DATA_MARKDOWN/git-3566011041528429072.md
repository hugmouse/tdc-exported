
# برنامه‌های شاد و هنری در هفته بسیج در قم اجرا می‌شود

Published at: **2019-11-03T20:19:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544608.html/%D8%A8%D8%B1%D9%86%D8%A7%D9%85%D9%87-%D9%87%D8%A7%DB%8C-%D8%B4%D8%A7%D8%AF-%D9%88-%D9%87%D9%86%D8%B1%DB%8C-%D8%AF%D8%B1-%D9%87%D9%81%D8%AA%D9%87-%D8%A8%D8%B3%DB%8C%D8%AC-%D8%AF%D8%B1-%D9%82%D9%85-%D8%A7%D8%AC%D8%B1%D8%A7-%D9%85%DB%8C-%D8%B4%D9%88%D8%AF)

مسئول بسیج هنرمندان استان قم با اشاره به اینکه برنامه‌های متنوع و مختلف در هفته بسیج در قم اجرا خواهد شد گفت: هفته بسیج با ایام سالروز ورود حضرت معصومه(س) به قم مقارن شده است به همین خاطر برنامه‌های شاد و هنری در قم برگزار می‌شود.
به گزارش شبکه اطلاع رسانی راه دانا؛ به نقل از  قم فردا، سید محمدحسن یزدی نژاد مسئول بسیج هنرمندان استان قم در حاشیه رونمایی از نشان چهل سالگی بسیج که بعد ظهر امروز در مجتمع آیت الله سعدی برگزار شد اظهار کرد: در همه اقشار بسیج مبنا کار داوطلبانه به منظور پررنگ کردن ارزش های انقلاب اسلامی است، در بسیج هنرمندان  قرار بر این است که از ظرفیت هنرمندان در جهت پیش برد اصل اهداف انقلاب اسلامی استفاده شود.وی گفت: با توجه به اینکه بیانیه گام دوم انقلاب توسط رهبر انقلاب اعلام شد بسیج هنرمندان نیز در راستا گام برخواهد داشت و به عنوان لایه نخبگانی در جامعه عمل خواهد کرد و بر این اساس برنامه‌هایی کشوری و استانی در هفته بسیج توسط  بسیج هنرمندان قم برنامه ریزی شده است.یزدی نژاد بیان کرد: برگزاری جشنواره شعر دانش آموزی، برگزاری جشنواره خوشنویسی که برنامه سراسری است از جمله برنامه های بسیج هنرمندان در هفته بسیج است همچنین  در هفته بسیج  از سرود چهل سالگی بسیج که سرود فاخر و ارزشی در حال ساخت است رونمایی خواهد شد، جشنواره سرود که به صورت عمومی است و همه اقشار می توانند در آن شرکت کنند برگزار خواهد شد.مسئول بسیج هنرمندان استان قم  افزود: جشنواره هنری و ادبی ققنوس با مشارکت بسیج دانشجویی برگزار می شود، کارگاه های مختلف گرافیک، فیلم، نقاشی، خوشنویسی، تئاتروعکس در هفته بسیج در قم  تحت عنوان جشن چهل سالگی بسیج برگزار خواهد شد.وی ادامه داد: برگزاری شب شعر و شب خاطره با عنوان چهل سالگی بسیج از دیگر برنامه های بسیج هنرمندان استان قم است ، در هفته بسیج فیلم های ارزشی و جدید که روی پرده سینما هستند برای عموم مردم اکران خواهند شد.یزدی نژاد با اشاره با اینکه در هفته بسیج از هنرمندان بسیجی قم تجلیل خواهد شد تصریح کرد: در هفته بسیج در چند نقطه از شهر قم تئاتر خیابانی اجرا خواهد شد، با توجه به اینکه  هفته بسیج با ایام سالروز ورود حضرت معصومه(س) به قم مقارن شده است  به همین خاطر برنامه های شاد و هنری در قم برگزار می شود و از ظرفیت های انجمن های 9گانه بسیج هنرمندان استفاده خواهد شد تا یک برنامه متفاوت از سال های گذشته در قم اجرا شود.انتهای پیام/
