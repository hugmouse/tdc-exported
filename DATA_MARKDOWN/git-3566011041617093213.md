
# عدم وابستگی به نظام سلطه، استقلال اقتصادی و سیاسی به بار خواهد آورد

Published at: **2019-11-04T15:40:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544826.html/%D8%B9%D8%AF%D9%85-%D9%88%D8%A7%D8%A8%D8%B3%D8%AA%DA%AF%DB%8C-%D8%A8%D9%87-%D9%86%D8%B8%D8%A7%D9%85-%D8%B3%D9%84%D8%B7%D9%87--%D8%A7%D8%B3%D8%AA%D9%82%D9%84%D8%A7%D9%84-%D8%A7%D9%82%D8%AA%D8%B5%D8%A7%D8%AF%DB%8C-%D9%88-%D8%B3%DB%8C%D8%A7%D8%B3%DB%8C-%D8%A8%D9%87-%D8%A8%D8%A7%D8%B1-%D8%AE%D9%88%D8%A7%D9%87%D8%AF-%D8%A2%D9%88%D8%B1%D8%AF)

رئیس حوزه هنری خراسان‌جنوبی گفت: تحریم‌ها نشان داد که ما چه میزان وابستگی‌هایی به نظام سلطه داریم که با جدا شدن از آنها می‌توانیم استقلال اقتصادی و سیاسی خود را کامل‌تر کنیم.
به گزارش شبکه اطلاع رسانی راه دانا؛ مجید کریمیان رئیس حوزه هنری خراسان‌جنوبی امروز در حاشیه مراسم راهپیمایی 13 آبان بیرجند در گفت‌وگو با  خاورستان، ضمن تبریک یوم الله 13 آبان به جامعه هنری خراسان‌جنوبی اظهار کرد: مقام معظم رهبری معتقدند" هیچ نقطه امیدی به لحاظ عقلی، اجرایی و تجربی نسبت به اینکه آمریکا بخواهد نظام جمهوری اسلامی را تغییر دهد وجود ندارد مگر اینکه سیاست‌های خود را فراموش کنیم"، که به درستی این جمله مبین وضع کنونی است.
وی با اشاره به سخنی از  رهبر معظم انقلاب در خصوص وابستگی به غرب که فرمودند هیچ امیدی به آمریکا نیست و اگر برنامه‌ای منتسب به برجام یا هر مسئله دیگری باشد به نوعی وقت‌گیری از نظام جمهوری اسلامی است. تصریح کرد: دولت‌مردان نظام جمهوری نیز به تبع از مقام معظم رهبری ان‌شاءالله این موضع را  دنبال خواهند کرد و ملت نیز قلبا مخالف جریان برجام و هر گونه وابستگی اقتصادی و نظامی به روند آمریکا بوده و مسئله وابستگی مفید نمیدانند.
رئیس حوزه هنری خراسان‌جنوبی بیان کرد: در حال حاضر که تجربه نیز ثابت کرده آمریکا هیچ فایده‌ای برای ما ندارد پس به لحاظ عقلی قطع به یقین نباید کسی در داخل نظام جمهوری اسلامی باشد که به این جریان امیدوار باشد مگر اینکه وابستگی به نظام سلطه داشته باشد.
کریمیان اظهار کرد: با توجه به صحبت‌های قاطع مقام معظم رهبری منافقین و وابستگان نظام سلطه نیز مسیر خود را مشخص خواهند کرد و چنانچه در مسیر وابستگی ادامه راه دهند در هر پست و منصبی که باشند ملت نسبت به اینها موضع‌گیری خواهد کرد.
وی عنوان کرد: ما نیز در تقویت نظام ضد استکباری تلاش خواهیم کرد بیشتر به این مسئله پرداخته شود.
رئیس حوزه هنری خراسان جنوبی با بیان اینکه تحریم‌ها به نوعی باعث مشقت در زندگی و مسائل اقتصادی شده، گفت: البته این تحریم ها به گونه‌ای نیست که به خاطر مشکلات دست از آرمان‌های خود برداریم، از طرف دیگر تحریم‌ها به ما یاد می‌دهد که با دیدن روزنه و مسیرهای جدید و تفکر مقاومت اقتصادی از بحران‌ها عبور کرده و مقاوم‌تر از قبل شویم. تحریم‌ها نشان داد که ما چه میزان وابستگی‌هایی به نظام سلطه داریم که با جدا شدن از آنها می‌توانیم استقلال اقتصادی و سیاسی خود را کامل‌تر کنیم.
کریمیان تصریح کرد: حضور نوجوانان، جوانان، ملت و مسئولان نظام جمهوری اسلامی ایران نشان می‌دهد ما بر عهد و پیمانی که با شهدا و امام شهدا بسته‌ایم راسخ بوده و یک ذره از آرمان‌های خود کوتاه نیامده و ‌ان شاءالله امیدواریم به زودی مراسم 13 آبان در نیویورک مقابل کاخ سفید برگزار شود و شاهد سرنگونی کامل نظام سلطه باشیم.
 
انتهای پیام/
