
# శివజ్యోతితో మాట్లాడుతూ.. చిరు ఏం చేశారంటే..

Published at: **2019-11-04T22:27:22+00:00**

Author: ****

Original: [Andhrajyothy](https://www.andhrajyothy.com/artical?SID=946313)

ADVT
బిగ్ బాస్ తెలుగు సీజన్ 3 ముగిసింది. సీజన్ 1‌, సీజన్ 2 లకు ఎన్టీఆర్, నాని హోస్ట్‌లుగా వ్యవహరిస్తే సీజన్ 3‌కి కింగ్ నాగార్జున హోస్ట్‌గా వ్యవహరించారు. సీజన్ 1 టైటిల్ శివబాలాజీ, సీజన్ 2 టైటిల్ కౌశల్ దక్కించుకోగా, సీజన్ 3 టైటిల్‌ను సింగర్ రాహుల్ గెలుపొందారు. అయితే ఈ మూడు సీజన్లలో పైనల్ ఎపిసోడ్ గురించి మాట్లాడుకోవాలంటే.. ఖచ్చితంగా సీజన్ 3 గురించే మాట్లాడుకోవాలి. టీఆర్పీ రేటింగ్ వంటివి పక్కన పెడితే.. ఎంటర్‌టైన్‌మెంట్ విషయంలో మాత్రం సీజన్ 3 లాస్ట్ ఎపిసోడ్‌కే ఎక్కువ మార్కులు పడతాయి. దీనికి కారణం విన్నర్ రాహుల్ కాదు, హోస్ట్ నాగార్జున కాదు. మరి ఎవరు? అంటే గెస్ట్‌గా పాల్గొన్న మెగాస్టార్ చిరంజీవి అని చెప్పకతప్పదు. ఎందుకంటే మెగాస్టార్ చిరంజీవి అంతలా ఈ షోని రక్తికట్టించారు.
 బిగ్‌బాస్ హౌస్‌‌లో ఉన్న కంటెస్టెంట్స్‌తో చిరు చేసిన కామెడీ.. ఈ ఎపిసోడ్‌కే హైలెట్ అనాల్సిందే. అందులో ముఖ్యంగా శివజ్యోతితో మాట్లాడుతూ.. బిత్తిరి సత్తిని చిరు అనుకరించిన తీరు అద్భుతం అనే రేంజ్‌లో ఉంది. వారిద్దరి మధ్య జరిగిన సంభాషణను ఒక్కసారి పరిశీలిస్తే..

        హాయ్ సార్ బాగున్నారా.. అని శివజ్యోతి అడుగగా..
      

        చిరు: సాలా బాగున్నానమ్మా..
      

        శివజ్యోతి: ఏమిటి సార్ అలా మాట్లాడుతున్నారు..
      
చిరు: చాలా హఫీ‌గా ఉందమ్మా.. ఎంత హఫీ అంటే ఫఫ్ఫన్నం తిన్నట్టుగా ఉంది నాకీవేళ.. అంటూ చిరంజీవి.. బిత్తిరిసత్తి బిత్తరపోయేలా ఇమిటేట్ చేస్తూ.. శివజ్యోతిని ఆటపట్టించారు. చిరు అలా చేస్తుంటే శివజ్యోతి పక్కన ఉన్నవాళ్లే కాకుండా, టీవీల ముందు కూర్చున్నవారు కూడా ఈలలు వేశారంటే.. ఎంతగా చిరు ఈ షోలో అలరించాడో అర్థం చేసుకోవచ్చు.
