
# Slovan uspel v šlágri, „barani“ s ním držia krok a Nitra sa v Tipsport lige škriabe nahor

Published at: **2019-11-01T20:35:04+00:00**

Author: **Webnoviny**

Original: [Denník politika](http://dennikpolitika.sk/archiv/88461)

1.11.2019 (Webnoviny.sk) – Hokejisti Banskej Bystrice najlepším spôsobom zareagovali na prerušenie svojej deväťzápasovej víťaznej série v slovenskej Tipsport lige 2019/2020. Na prehru so Slovanom Bratislava (1:3) odpovedali v piatkovom stretnutí 19. kola, v ktorom triumfovali na ľade predposledných Nových Zámkov 3:1 a držia si tesný kontakt s „belasými“ lídrami tabuľky. Tí víťazne zvládli šláger vo Zvolene, kde im víťazstvo dvoma gólmi zabezpečil Urbánek, ktorý rozhodol v 53. min.
V ďalších troch stretnutiach sa zrodili jednogólové víťazstvá domácich. Posledný Liptovský Mikuláš zdolal Duklu Trenčín 1:0 zásluhou presného zásahu Uhríka z 51. min a znížil svoj odstup na Nové Zámky. O tom, že tri body zostanú v Poprade rozhodol proti maďarskému DVTK Jegesmedvék Miškovec v 59. min Paukovček.
Košickí hokejisti prišli o víťazstvo v riadnom hracom čase, keď duel s MAC Budapešť poslal do predĺženia v 58. min vyrovnávajúcim gólom na 4:4 McNally. O výhre domácich však v 63. min rozhodol Belluš. Košice si poistili 3. miesto v tabuľke.
V nej začína stúpať aj Nitra, ktorá naplno bodovala druhýkrát za sebou, keď zásluhou legionárov zdolala domácu Detvu 3:1 a posunula sa už na 6. pozíciu.
19. kolo základnej časti – piatok
HC Mikron Nové Zámky – HC ’05 iClinic Banská Bystrica 1:3 (0:1, 0:1, 1:1)Góly: 50. J. Jurík – 7. M. Lunter (Jääskeläinen, Southorn), 40. Bubela (Hrnka, Hohmann), 48. Southorn (Jääskeläinen, Hohmann)
MHk 32 Liptovský Mikuláš – HK Dukla Trenčín 1:0 (0:0, 0:0, 1:0)Gól: 51. Uhrík
HK Poprad – DVTK Jegesmedvék Miškovec 2:1 (1:0, 0:1, 1:0)Góly: 7. Mlynarovič (Fabian), 59. Paukovček (Handlovský, Brejčák) – 30. Beauvillier (Vandane, St. Pierre)
HC Košice – MAC Budapešť 5:4 po predĺžení (1:1, 2:2, 1:1 – 1:0)Góly: 20. Rapáč (Chovan, Klhůfek), 31. Chovan (Belluš, Růžička), 33. Chovan (Čížek), 44. Milý (Růžička, Suja), 63. Belluš – 13. Pitt (Terbócs), 25. Langkow (Orbán, Macaulay), 32. Sofrón (Strech, Terbócs), 58. McNally (Macaulay, Orbán)
HKM Zvolen – HC Slovan Bratislava 1:2 (1:1, 0:0, 0:1)Góly: 16. M. Halama (Štrauch) – 10. Urbánek (Žitný, Štajnoch), 53. Urbánek (Abdul, Jendek)
HC 07 WPC Koliba Detva – HK Nitra 1:3 (0:2, 1:0, 0:1)Góly: 22. Šišovský (Zuzin) – 12. Blackwater (Buček), 15. Graham (Rác, Kerbashian), 45. Kerbashian (Morrison, Buček)
Viac k témam: Tipsport ligaZdroj: Webnoviny.sk – Slovan uspel v šlágri, „barani“ s ním držia krok a Nitra sa v Tipsport lige škriabe nahor © SITA Všetky práva vyhradené.
