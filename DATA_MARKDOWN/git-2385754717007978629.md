
# Κλοπ: «Γελάμε με το VAR, αλλά οι προπονητές χάνουν τη δουλειά τους»

Published at: **2019-11-03T11:54:00+00:00**

Author: **Sigmalive/sports**

Original: [SIGMALIVE](https://www.sigmalive.com/sports/football/595514/klop-gelame-me-to-var-alla-oi-proponites-xanoun-ti-douleia-tous)

Ο Γιούργκεν Κλοπ, παρά τη νίκη της Λίβερπουλ και την αρχική του πρόθεση να μη σχολιάσει το VAR, έδειξε ξεκάθαρα πως δεν γίνεται όταν η κουβέντα πηγαίνει στην τεχνολογία όλοι να γελούν και να γίνεται τίποτα ώστε ν' αλλάξει αυτό... Οι «κόκκινοι», διαμαρτυρήθηκαν έντονα για το γκολ του Φιρμίνο στο πρώτο ημίχρονο, με τον Βραζιλιάνο να υποδεικνύεται σε θέση οφσάιντ γιατί... προεξείχε το χέρι από του από τη μασχάλη και αυτό θεωρείται κορμός σώματος για την Premier με αποτέλεσμα το VAR να μην καταλογίσει το τέρμα. Επίσης, έγινε χέρι του Ένχελς στην περιοχή στο δεύτερο μέρος όταν ακόμα οι «χωριάτες» ήταν μπροστά στο σκορ και δεν υπήρξε η παραμικρή εξέταση της φάσης... Λίγο μετά την ηρωική ανατροπή και το 2-1 επί της Άστον Βίλα στο Μπέρμιγχαμ, ο Γερμανός προπονητής των Πρωταθλητών Ευρώπης ανέφερε: «Δεν θέλω να του δώσω διαστάσεις μετά τη νίκη μας, αλλά μιλάμε για πολύ σοβαρές στιγμές που μπορούν να είναι καθοριστικές στα παιχνίδια. Καθόμαστε να μιλήσουμε για το VAR και όλοι θέλουν να γελάσουν. Δεν είναι για γέλια, για να είμαι ειλικρινής. Ένας προπονητής μπορεί να χάσει τη δουλειά του αν χάνει παιχνίδια στα οποία υπάρχουν τέτοιες αποφάσεις. Είναι πολύ μεγαλύτερο πρόβλημα και πρέπει να το τονίσουμε αυτό. Δεν λέω ότι γίνεται κάτι επίτηδες...». Aπό: gazzetta.gr
