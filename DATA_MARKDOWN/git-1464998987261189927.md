
# മാവോയിസ്റ്റ് ഏറ്റുമുട്ടല്‍; ജുഡീഷ്യല്‍ അന്വേഷണം വേണമെന്ന് സിപിഐ റിപ്പോര്‍ട്ട്: നാളെ മുഖ്യമന്ത്രിക്ക് കാനം കൈമാറും

Published at: **2019-11-04T20:54:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/kerala/news/need-judicial-inquiry-in-Maoist-encounter-cpi-report)

തിരുവനന്തപുരം: അട്ടപ്പാടിയിലെ മാവോയിസ്റ്റ് ഏറ്റുമുട്ടലില്‍ ജുഡീഷ്യല്‍ അന്വേഷണം വേണമെന്നു സി.പി.ഐ റിപ്പോര്‍ട്ട്. ഏറ്റുമുട്ടലുണ്ടായെന്നു പറയപ്പെടുന്ന പ്രദേശം സന്ദര്‍ശിച്ച സി.പി.ഐ വസ്തുതാന്വേഷണ സംഘത്തിന്റെ റിപ്പോര്‍ട്ട് നാളെ മുഖ്യമന്ത്രി പിണറായി വിജയന് സി.പി.ഐ സംസ്ഥാന സെക്രട്ടറി കാനം രാജേന്ദ്രന്‍ കൈമാറും.  
വ്യാജ ഏറ്റുമുട്ടലാണ് നടന്നതെന്ന് സംഘം ആവര്‍ത്തിക്കുന്നു. അതു സമര്‍ഥിക്കാനുള്ള സാഹചര്യത്തെളിവുകളും പരിസരവാസികളുടെ മൊഴികളും റിപ്പോര്‍ട്ടില്‍ വ്യക്തമാക്കുന്നുണ്ട്. ഈ തരത്തില്‍ പൊലിസ് മുന്നോട്ടുപോയാല്‍ അതു ഇടതു സര്‍ക്കാരിന് അപകടമാണെന്നും ഒരു ഇടതുപക്ഷ സര്‍ക്കാറിന്റെ നടപടികളല്ല പിണറായി വിജയന്‍ ആഭ്യന്തരവകുപ്പ് ഏറ്റെടുത്തശേഷം ഉണ്ടായതെന്നും നേരത്തെ ചൂണ്ടിക്കാട്ടിയ സംഭവങ്ങളും റിപ്പോര്‍ട്ടില്‍ ചൂണ്ടിക്കാട്ടിയിട്ടുണ്ട്.
അതേ സമയം കോഴിക്കോട് മാവോവാദി ബന്ധമാരോപിച്ച്‌ യു.എ.പിഎ ചുമത്തി യുവാക്കളെ അറസ്റ്റുചെയ്ത സംഭവത്തിലും പോലിസിനെതിരേ സി.പി.ഐ പരസ്യമായി രംഗത്തുവന്നിട്ടുണ്ട്. പാര്‍ട്ടി മുഖ പത്രത്തില്‍ ആഭ്യന്തരവകുപ്പിനെ രൂക്ഷമായി വിമര്‍ശിച്ചും മുഖപ്രസംഗം പ്രസിദ്ധീകരിച്ചിട്ടുണ്ട്.  
