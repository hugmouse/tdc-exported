
# തല പിളര്‍ക്കുന്ന വേദനയുമായി യുവാവ്; ചെവിയില്‍ നിന്ന് പാറ്റ കുഞ്ഞുങ്ങളെ പുറത്തെടുത്ത് ഡോക്ടര്‍മാര്‍

Published at: **2019-11-07T15:34:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/man-cockroaches-ear-canal-report5465.html)

ചെവിയില്‍ അസ്സഹനീയമായ വേദനയെത്തുടര്‍ന്ന് ഉറക്കമുണര്‍ന്ന യുവാവ് ഞെട്ടിയത് വേദനയുടെ കാരണം അറിഞ്ഞപ്പോഴാണ്. യുവാവിന്റെ തലക്കകത്ത് പാറ്റ കൂട് ഉണ്ടാക്കിയിരിക്കുന്നു. ചൈനയിലാണ് സംഭവം നടന്നത്. 24 കാരനായ ലിവ്‌ന്റെ തലക്കകത്താണ് പാറ്റകള്‍ കൂടുണ്ടാക്കിയത്.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
ചെവിയില്‍ കഠിനമായി വേദനയനുഭവപ്പെട്ടപ്പോള്‍ യുവാവ് വിട്ടുകാരോട് ചെവിയില്‍ ടോര്‍ച്ച് അടിച്ച് പരിശോധിക്കാന്‍ ആവശ്യപ്പെടുകയായിരുന്നു. പിന്നീട് ഡോക്ടറുടെ അടുത്ത് പരിശോധനക്കെത്തി.
തന്റെ ചെവിക്കുള്ളില്‍ എന്തോ ഇഴയുന്നുണ്ടെന്ന ഡോക്ടറോട് ലിവ് പറഞ്ഞു. എന്നാല്‍ പരിശോധനക്ക് ശേഷം യുവാവിന്റെ തലക്കകത്ത് ഡോക്ടര്‍ കണ്ടെത്തിത് പത്തിലധികം പാറ്റകുഞ്ഞുങ്ങളെയാണ്.
ട്വീസര്‍ ഉപയോഗിച്ച് പാറ്റകുഞ്ഞുങ്ങളെ നീക്കം ചെയ്‌തെന്നും പിന്നീട് ഒരു വലിയ പാറ്റയെ കണ്ടെത്തിയെന്നും അതിനേയും നീക്കം ചെയ്തുവെന്നും ഡോക്ടര്‍ പറഞ്ഞു. ലിവിന് ഓയിന്‍മെന്റും ഡോക്ടര്‍ നിര്‍ദേശിച്ചിട്ടുണ്ട്.
യുവാവിന്റെ ഭക്ഷ്യാവശിഷ്ടങ്ങള്‍ കട്ടിലിന് സമീപം ഉപേക്ഷിക്കുന്ന ശീലമാണ് ഇങ്ങനെ സംഭവിക്കാന്‍ കാരണമെന്ന് ഡോക്ടര്‍ പറഞ്ഞു.
യുവാവിന്റെ ചെവിയില്‍ എത്രകാലമായി പാറ്റകള്‍ താമസമാക്കിയിട്ടുണ്ടെന്ന് വ്യക്തമല്ലെന്നും എന്നാല്‍ ഇത്തരത്തിലൊരു സംഭവം മുന്‍പും റിപ്പോര്‍ട്ട് ചെയ്യപ്പെട്ടിട്ടുണ്ടെന്നും ഡോക്ടര്‍ വ്യക്തമാക്കി. ഫ്‌ളോറിഡയിലെ ഒരു യുവതിയുടെ ചെവിയില്‍ 9 ദിവസം പാറ്റകള്‍ താമസമാക്കിയിട്ടുണ്ടെന്ന് ഡോക്ടര്‍ പറഞ്ഞു.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
