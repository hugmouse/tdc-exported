
# Vergi, harç ve cezalara zam geliyor

Published at: **2019-11-04T14:40:17+00:00**

Author: ****

Original: [OLAY](https://www.olay.com.tr/vergi-harc-ve-cezalara-zam-geliyor-214118h.htm)

TÜİK'in tarafından açıklanan ekim ayı Üretici Fiyat Endeksi'ne göre belirlenen yeniden değerleme oranı yüzde 22.58 oldu. Hükümetin yeni bir oran belirleme ihtimali yasal olarak mevcut olsada değişiklik yapılmaması halinde gelecek yıl pasaport harcı, yeni kimlik harçları, ödenecek MTV miktarları gibi birçok rakam bu orana göre belirlenecek.
Buna göre, 2019'da 163 lira olarak uygulanan 6 aylık pasaport harcı ücreti 2020'de 184 liraya çıkacak. Gelecek yıl 1 yıllık pasaport 304, 2 yıllık 496, 3 yıllık 705, 4 yıllık ise 994 lira olacak. Ehliyet ücretleri de sınıflara göre farklılık gösteriyor. Yeni yılda A1-A2-A sınıfı 249 lira olurken, B sınıfı 751 lira, F sınıfı 249 lira, C ve D sınıfı bin 254 liraya çıkacak. Gelecek yıl uygulanacak bazı trafik cezaları ise şöyle; emniyet kemeri kullanmamak 132 lira, seyir halinde cep veya araç telefonu kullanmak 288 lira, muayenesi yapılmamış bir araçla trafiğe çıkmak 288 lira, kırmızı ışık kuralına uymamak 288 lira, otomobili 0,50 promilin üzerinde alkollü olarak kullanmak/1.defada bin 228 lira, uyuşturucu veya uyarıcı madde alarak araç kullanmak 6 bin 334 lira, ehliyetsiz araç kullanmak ise 2 bin 474 lira.
