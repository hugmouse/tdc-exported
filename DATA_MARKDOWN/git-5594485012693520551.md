
# Кобрата чака най-важната битка в кариерата си

Published at: **2019-11-05T22:32:00+00:00**

Author: ****

Original: [Blitz.bg/sport](https://blitz.bg/sport/boyni/kobrata-chaka-nay-vazhnata-bitka-v-karierata-si_442556.html)

Най-добрият ни професионален боксьор в тежка категория Кубрат Пулев заяви, че мачът му с Райдел Букър в края на седмицата е най-важният в неговата кариера. Букър се завръща в тежка категория на професионалния бокс след 12-годишен престой в затвора за трафик на наркотици.
“Всеки ме пита колко важен е този мач срещу Райдел Букър. Знаете ли, това е най-важната битка в кариерата ми. Само победа ще съхрани жива мечтата ми за световната титла, а аз мечтая още от дете да стана световен шампион“, призна Кубрат Пулев пред bTV от Лас Вегас.
Загуба ще отнеме на Пулев незабавно статута му на официален претендент за пояса на Международната боксова федерация (IBF) и той ще се прости с шансовете през пролетта на следващата година да се изправи срещу победителя от реванша между Антъни Джошуа и настоящия шампион на планетата Анди Руис.

        
          Winbet - победата е на върха на пръстите! (18+)
        
      
„Залагам всичко в мача срещу Букър. Това е цялата ми кариера. Не съм се отпускал нито за миг. Не съм се лигавил, не съм бушувал, тренирал съм сериозно и отговорно и съм изцяло концентриран за предстоящия двубой. Нищо друго не ме интересува в момента. От три месеца се готвя за този мач – първо в Германия, после в Испания, а след това и тук, в Америка“, каза още Кобрата, който през април постигна драматичен успех с нокаут над румънеца Богдан Дину.
За пръв път от дълго време насам, в ъгъла на Кобрата няма да бъде брат му Тервел, а причината е основателна – ден по-рано самият той се боксира в Германия.
Кобрата има 28 мача на профиринга, 27 от тях победи, 1 загуба – от Владимир Кличко в мача за световната титла през ноември 2014 година в Хамбург. Букър също има 28 професионални битки, 26 успеха и 2 поражения.
