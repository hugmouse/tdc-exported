
# «Нафтогаз» і «Газпром»: історія газових відносин

Published at: **2019-11-07T15:34:47+00:00**

Author: ****

Original: [Слово і Діло](https://www.slovoidilo.ua/2019/11/07/infografika/polityka/naftohaz-hazprom-istoriya-hazovyx-vidnosyn)


        Між Україною і Росією почався новий етап «газової війни». У Брюсселі відбулися тристоронні перемовини щодо нового контракту на транзит російського газу територією України. Але успіхом вони не увінчалися, при цьому чинний контракт закінчиться наприкінці року. Крім того, «Нафтогаз» подав проти «Газпрому» новий позов з вимогою переглянути транзитний тариф, за яким Україна недоотримала 11,8 млрд дол. У відповідь у РФ заявили, що домовленості щодо газу зараз неможливі. У зв'язку із загостренням суперечок «Слово і Дыло» нагадає історію конфлікту «Нафтогазу» і «Газпрому», а також ситуацію з імпортом і транзитом газу в Україні.
      
В останні роки Україна твердо тримає курс на скорочення імпорту та споживання природного газу. У 1992 році Україна купувала 89,1 млрд кубометрів газу і споживала 113,4 кубометра, а минулого року закуповувала вже тільки 10,6 млрд кубометрів і спожила 32,3 млрд. кубометрів.
До 26 листопада 2015 року Україна закуповувала газ у Росії. До 2005 року вартість тисячі кубометрів становила 50 доларів, а потім почала зростати. Найдорожче Україна платила за російський газ в 2013 році – 485 доларів за тисячу кубів, тоді було закуплено 25,8 млрд кубометрів. У 2014-му і 2015-му імпорт російського газу коштував 378 і 365 доларів за тисячу кубів, а імпортовано було 14,5 і 6,1 млрд кубометрів відповідно. Потім від блакитного палива з РФ вирішили відмовитися.
31 грудня закінчується контракт на транзит російського газу до Європи територією України. У «Газпромі» назвали дві умови для його пролонгації: відмова від взаємних претензій і судових розглядів, а також готовність України напряму закуповувати паливо в Росії.
Зараз російського газу територією України йде менше. Наприклад, в 1992-2008 роках обсяги транзиту в середньому становили близько 115-120 млрд кубометрів на рік. Минулого року обсяг транзиту склав 86,8 млрд кубів, за перші півроку 2019-го – 45,1 млрд кубометрів газу.
Проте, від цього «Нафтогаз» отримує непоганий дохід: у 2012-му на транзит компанія отримала 4,1 млрд дол., в 2013-му – 3,8 млрд дол., в 2014-му – 1,5 млрд дол., в 2015-му – 2,1 млрд дол., в 2016-му – 2,8 млрд дол., в 2017-2018 рр – 2,6 млрд дол. Дохід за перше півріччя 2019 року становив 1,5 млрд дол.
Договір про транзит газу вперше уряди України і Росії уклали в серпні 1992 року. Згідно з документом РФ зобов'язалася постачати до України 70 млрд кубометрів газу на рік, а Україна – транспортувати до Європи 102 млрд кубів газу. Нова угода була укладена за два роки: РФ постачає 50-70 млрд кубометрів газу і забезпечує транзит з Середньої Азії до України 25-35 млрд кубів. Україна, у свою чергу, повинна була транспортувати до Європи 111-144 млрд кубометрів блакитного палива на рік.
Кілька разів, в 1993-му та 1995-му, «Газпром» припиняв або погрожував припинити поставки газу до України через борги. Але проблему вдавалося владнати шляхом переговорів. У 2006 році «Газпром» «прикрутив кран» і звинуватив Україну в несанкціонованому відборі газу. Проблему вирішили за кілька днів, але була встановлена нова ціна на імпорт – 95 доларів за тисячу кубометрів. Це ще небагато, адже роком раніше російська компанія вимагала встановити ціну на рівні 250 доларів.
Наступний виток конфлікту стався на початку 2009 року: «Газпром» припинив постачання через неузгодження цінової політики. Також був припинений транзит російського газу територією України. Тоді Юлія Тимошенко на посаді прем'єр-міністр уклала свій знаменитий газовий контракт до 2019 року. За ним Україна повинна купувати 52 млрд кубів газу на рік.
Наступного року президент Віктор Янукович уклав із прем'єром Дмитром Медведєвим не менш знамениті, так звані «Харківські угоди»: ціна на імпорт газу знизилася на 30%, зате Чорноморський флот Росії отримав право розташовуватися в Криму до 2014 року. Цю угоду Росія анулювала відразу після анексії Криму, тоді була скасована і знижка на імпорт газу.
Влітку 2014 року почалася історія судових тяжб між «Нафтогазом» і «Газпромом». Російська компанія звернулася до Стокгольмського арбітражу з позовом проти «Нафтогазу» про стягнення 4,5 млрд дол. Українська компанія, у свою чергу, зажадала стягнути з «Газпрому» 6 млрд дол. У листопаді 2014-го від «Нафтогазу» був ще один позов на суму 3,2 млрд дол.
У 2015 році «апетити» російського газового монополіста зросли до 29,2 млрд дол. Але в Стокгольмському арбітражі успіх поки на стороні «Нафтогазу»: суд вирішив, що «Газпром» повинен виплатити 2,6 млрд дол. На початку листопада українська компанія подала ще один позов.
Нагадаємо, юрист розповів «Слово і Діло» про перспективи нового позову «Нафтогазу» в Стокгольмському арбітражі.
Хочете обговорити цю новину? Долучайтеся до телеграм-чату CHORNA RADA
