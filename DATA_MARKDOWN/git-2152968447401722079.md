
# Арда готви нов трансфер: Прицели се в Бодуров

Published at: **2019-11-05T10:15:00+00:00**

Author: **Красимир Ангелов**

Original: [Dnes.bg](https://www.dnes.bg/sport/2019/11/05/arda-gotvi-nov-transfer-priceli-se-v-bodurov.428596)

Вече бившият капитан на ЦСКА Николай Бодуров може да премина в Арда след Нова година. Той е желан от треньора на кърджалийци Стамен Белчев, с когото работеха на Българска армия и шансът на парафира с амбициозния клуб не е никак малък.
Наскоро опитният бранител заяви, че иска да напусне и да опита късмета си другаде. Договорът му с "червените" изтича през юни 2020 г., припомня "Меридиан мач".
През лятото към Бодуров имаше интерес от Казахстан, но предвид неговата възраст и това, че няма мач за ЦСКА от август, едва ли има много отбори от чужбина, които биха го поискали. Иначе последният му двубой изобщо бе на 7 септември - загубата с 0:4 от Англия на Уембли.
Бодуров е в конфликт с цялото ръководство на ЦСКА. Той атакува сериозно главният мениджър на "червените" Стойчо Стоилов, а собственикът Гриша Ганчев обяви, че го е зачеркнал с "дебелия флумастер".
Опитният защитник, който е играл още за Литекс, Фулъм и Мидтиланд обяви, че е останал в България, за да бъде близо до семейството си.
Така че офертата от Арда е добре дошла. В момента централни защитници на кърджалийци са Пламен Крумов, Илиас Хасани, Зоран Гаич и младият Милен Стоев.
Още новини от родния футбол четете в Gol.bg 
