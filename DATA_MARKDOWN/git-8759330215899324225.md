
# Mpoku onder vuur bij Gent-spelers: Iemand echt een kaart aannaaien

Published at: **2019-11-04T07:47:00+00:00**

Author: ****

Original: [VP VoetbalPrimeur.be](https://www.voetbalprimeur.be/nieuws/902311/mpoku-onder-vuur-bij-gent-spelers-iemand-echt-een-kaart-aannaaien-.html)


        Paul-José Mpoku heeft zich zondag niet populair gemaakt bij de spelers van KAA Gent. De middenvelder van Standard raakte verwikkeld in een opstootje met Vadis Odjidja. Het leverde de kapitein van Gent een tweede gele kaart op. Bij Gent spreekt men van matennaaierij.
      
Tijdens het opstootje was er amper contact, toch ging Mpoku bijzonder theatraal neer. Hij gaf aan geraakt te zijn in het gezicht, al was daar niets van te zien op de beelden. "We kregen een rode kaart waar volgens mij niets aan de hand was", aldus Sven Kums achteraf bij Het Laatste Nieuws.
"Er was een licht duwtje van Vadis, maar om daarvoor te doen alsof je in het gezicht geraakt bent, is jammer. Ik merkte dat ze Vadis aan het zoeken waren na zijn eerste gele kaart", geeft Kums aan.
Voortdurend geprovoceerdOok Thomas Kaminski was niet te spreken over de rode kaart. Volgens hem viseerden de spelers van Standard Vadis. "Misschien moet de arbitrage daar ook eens op beginnen te letten. Hij wordt voortdurend geprovoceerd en krijgt ook heel wat tikken te verwerken tijdens een wedstrijd", zegt de doelman.
"Anderzijds heeft Vadis in principe ervaring genoeg om daarmee om te gaan. Zó gaan liggen is niet collegiaal, het is iemand écht een kaart aannaaien. Je moet nog altijd sportief blijven, zelfs in een topwedstrijd als deze", besluit Kaminski.
