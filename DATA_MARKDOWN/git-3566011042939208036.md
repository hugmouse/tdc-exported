
# سیاهه جنایت‌های بی‌شمار آمریکا در دنیا؛ از ایجاد داعش در منطقه تا هفتاد سال ظلم به مردم ایران

Published at: **2019-11-02T11:46:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544054.html/%D8%B3%DB%8C%D8%A7%D9%87%D9%87-%D8%AC%D9%86%D8%A7%DB%8C%D8%AA-%D9%87%D8%A7%DB%8C-%D8%A8%DB%8C-%D8%B4%D9%85%D8%A7%D8%B1-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AF%D9%86%DB%8C%D8%A7--%D8%A7%D8%B2-%D8%A7%DB%8C%D8%AC%D8%A7%D8%AF-%D8%AF%D8%A7%D8%B9%D8%B4-%D8%AF%D8%B1-%D9%85%D9%86%D8%B7%D9%82%D9%87-%D8%AA%D8%A7-%D9%87%D9%81%D8%AA%D8%A7%D8%AF-%D8%B3%D8%A7%D9%84-%D8%B8%D9%84%D9%85-%D8%A8%D9%87-%D9%85%D8%B1%D8%AF%D9%85-%D8%A7%DB%8C%D8%B1%D8%A7%D9%86)

آمریکایی‌ها در تابستان سال 1945 میلادی و در حالی که جنگ جهانی دوم به پایان رسیده بود و در شرایطی که هیتلر به عنوان رکن اصلی جنگ خودکشی کرده بود و موسولینی –رئیس‌جمهور ایتالیا- نیز به عنوان رکن دوم جنگ دستگیر شده بود، به ژاپن حمله اتمی کردند.
به گزارش شبکه اطلاع رسانی راه دانا به نقل از یزدرسا، حداقل در یک قرن اخیر موارد نادری یافت می‌شود که جنایتی در دنیا اتفاق افتاده باشد و دولت ایالات متحده آمریکا در آن نقشی نداشته باشد؛ در واقع در هر کجا که کودتا یا کشتار یا هر جنایت دیگری رخ می‌دهد رد پایی از آمریکا وجود دارد.
آنچه که در سال‌های اخیر در برخی از کشورهای منطقه غرب آسیا –عراق، سوریه، بحرین، افغانستان، یمن و ...- رخ داده است با نقش‌آفرینی پررنگ آمریکایی‌ها بوده و آن‌ها در همه این کشورها از متجاوزین حمایت کرده‌اند.
در فلسطین و جایی که رژیم صهیونسیتی ده‌ها سال است که بدترین جنایت‌ها را انجام می‌دهد این جنایت‌های رژیم کودک‌کش با حمایت آشکار و رسمی آمریکا همراه است و ایالات متحده آشکارا از اقدامات صهیونیست‌ها حمایت می‌کند و حتی مانع اقدامات حداقلی سازمان ملل علیه اسرائیل می‌شود.

        ایجاد داعش در منطقه غرب آسیا
      
یکی از پدیده‌های سال‌های اخیر در منطقه غرب آسیا مربوط به ظهور و بروز گروه تروریستی داعش است که این گروه دست‌ساخته ایالات متحده است و برخی از مسئولین آمریکایی آشکارا اعتراف کردند که داعش را آن‌ها ایجاد و حمایت کردند تا در امت اسلامی اختلاف بیندازند.
از جمله هیلاری کلینتون وزیرخارجه سابق آمریکا در کتاب خود با عنوان "گزینه‌های دشوار" آورده است: «ما وارد جنگ عراق،‌ لیبی و سوریه شدیم و همه چیز بر وفق مراد و بسیار خوب بود اما ناگهان انقلاب مصر در 30 ژوئن رخ داد و همه چیز ظرف 72 ساعت تغییر کرد.»
وی نوشته است: «من به 112 کشور جهان سفر کرده بودم و با برخی از دوستان این توافق حاصل شد تا به محض اعلام تاسیس داعش این گروه به رسمیت شناخته شود اما ناگهان همه چیز فروپاشید. توافق شده بود تا دولت اسلامی(داعش) در روز 5 / 7 / 2013 اعلام شود و ما منتظر اعلام تاسیس آن بودیم تا ما و اروپا هرچه سریعتر آن را به رسمیت بشناسیم.»
تجاوز نظامی عربستان سعودی به یمن و جنایت‌های گسترده سعودی‌ها با حمایت‌های آمریکا صورت گرفت. افزون بر این هرچند آمریکا در قضیه منا حضور نداشت اما سعودی‌ها به پشتوانه حمایت‌های ایالات متحده است که اینگونه دست به جنایت زدند.

        حمله شیمایی به ژاپن بعد از جنگ جهانی دوم
      
آمریکایی‌ها در تابستان سال 1945 میلادی و در حالی که جنگ جهانی دوم به پایان رسیده بود و در شرایطی که هیتلر به عنوان رکن اصلی جنگ خودکشی کرده بود و موسولینی –رئیس‌جمهور ایتالیا- نیز به عنوان رکن دوم جنگ دستگیر شده بود، به ژاپن حمله اتمی کردند و دو شهر هیروشیما و ناکازاکی را با خاک یکسان و صدها هزار نفر از مردم بی‌گناه را نابود کردند.
آمریکایی‌ها در ده‌ها کشور مختلف کودتاه کرد‌ه‌اند تا جایی که طبق اعلام رسانه‌ها، آمریکا از دهه‌ی ۴۰ تا دهه‌ی ۹۰ -یعنی طی پنجاه سال- هشتاد کودتای نظامی در دنیا راه انداخته است.
ارتش آمریکا در اکتبر سال 2001 به بهانه مبارزه با گروه تروریستی طالبان و نابودی بن لادن و با دستاویز قرار دادن حادثه 11 سپتامبر، افغانستان را هدف حملات نظامی گسترده قرار داد و بیش از صدهزار نفر از مردم بی‌گناه این کشور را به خاک و خون کشاند.
آمریکایی‌ها در پاکستان نیز جنایت‌های گسترده‌ای را مرتکب شده‌اند. آن‌ها که به بهانه کمک به دولت پاکستان در نبرد با گروه‌های تروریستی ـ تکفیری، سال‌هاست در این کشور عملیات نظامی انجام می‌دهند، هزاران نفر از شهروندان پاکستانی را به کام مرگ کشانده‌اند. طبق اعلام دانشگاه «براون» آمریکا در نتیجه سلسله اقدامات و عملیات‌های نظامی این کشور در پاکستان طی سال‌های اخیر بیش از 120 هزار نفر قربانی شده‌اند.

        هفتاد سال جنایت آمریکا علیه مردم ایران
      
اما یکی از کشورهایی که نزدیک به هفتاد سال است که هدف جنایت‌های آمریکایی‌ها قرار دارد، ایران است و در این مدت دولت آمریکا انواع ظلم‌ها را در حق مردم ایران روا داشته است.
کودتای 28 مرداد و سرکوب قیام مردم در سال 32 یکی از جمله اولین جنایت‌های آمریکا علیه مردم ایران است. افزون بر این، آمریکایی‌ها بعد از آن ده‌ها سال از رژیم دیکتاتوری و مستبد پهلوی حمایت کردند و در سرکوب مردم توسط رژیم در سال‌های انقلاب نقش تعیین کننده‌ای داشتند.
در جریان حمله رژیم بعث به ایران، این آمریکایی‌ها بودند که ابتدا صدام را تحریک به این اقدام کردند و در طول هشت سال جنگ نیز تمام قد از او حمایت کردند. آن‌ها تا جایی که توانستند و برایشان ممکن بود از صدام حمایت کردند و علاوه بر کمک‌های اطلاعاتی و انسانی و مادی و نظامی که به صدام می‌کردند، در شورای امنیت سازمان ملل نیز مانع صدور قطع‌نامه علیه او شدند.
آمریکا هواپیمای مسافری ایران را روی آسمان و نزدیک به سیصد نفر مسافر بی‌گناه را از بین بردند و حتی فراتر از آن به آن کسی که این جنایت را انجام داده، مدال هم دادند. آن‌ها همچنین به سکوهایی نفتی ایران حمله کردند.
آمریکایی‌ها سال‌ها مردم ایران را تحریم کردند و سخت‌ترین فشارهای اقتصادی و دارویی را بر مردم تحمیل کردند. آن‌ها در همه بزنگاه‌ها از دشمنان مردم ایران حمایت کردند و هر گونه فتنه و اغتشاش در داخل کشور را مورد حمایت قرار دادند.
انتهای پیام/
 
