
# ৭ নবেম্বরকে বিপ্লবী সংহতি হিসেবে পরিচি‎তকরীরা বঙ্গবন্ধু ও জাতীয় চার নেতার হত্যাকারী : ইনু

Published at: **2019-11-07T21:23:00+00:00**

Author: ****

Original: [Daily Janakantha](http://www.dailyjanakantha.com/details/article/459410/%e0%a7%ad-%e0%a6%a8%e0%a6%ac%e0%a7%87%e0%a6%ae%e0%a7%8d%e0%a6%ac%e0%a6%b0%e0%a6%95%e0%a7%87-%e0%a6%ac%e0%a6%bf%e0%a6%aa%e0%a7%8d%e0%a6%b2%e0%a6%ac%e0%a7%80)

স্টাফ রিপোর্টার ॥ যারা ৭ নবেম্বরকে অফিসার হত্যা বা বিপ্লবী সংহতি হিসেবে পরিচি‎িত করার অপচেষ্টা করে তারা আসলে বঙ্গবন্ধু ও জাতীয় চার নেতার হত্যাকারী বলে মন্তব্য করেছেন জাতীয় সমাজতান্ত্রিক দল (জাসদ) সভাপতি হাসানুল হক ইনু।
তিনি বলেন, জিয়ার বিশ্বাসঘাতকতা অপকর্ম ও ক্ষতালিপ্সু অফিসারদের কামড়াকামড়ির কুৎসিত ঘটনা আড়াল করতে চায় ইতিহাস বিকৃতিকারীরা। বৃহস্পতিবার ৭ নবেম্বর সিপাহী-জনতার অভ্যূত্থান দিবসে জাসদের আলোচনা সভায় প্রধান অতিথির বক্তব্যে এসব কথা বলেন সাবেক এই তথ্যমন্ত্রী।
তথ্যমন্ত্রণালয় সম্পর্কিত সংসদীয় স্থায়ী কমিটির সভাপতি ইনু বলেছেন, ১৯৭৫ সালের ৭ নভেম্বর শহীদ কর্নেল আবু তাহের বীর উত্তমের নেতৃত্বে সিপাহী-জনতার অভ্যূত্থান ছিল বঙ্গবন্ধু ও জাতীয় চার নেতাকে হত্যা, অবৈধ ক্ষমতা দখল, সংবিধান লংঘন, সামরিক শাসন জারি, সেনাবাহিনীর প্রাতিষ্ঠানিক ক্ষমতাকে ব্যবহার করে ক্ষমতালিপ্সু অফিসার ব্যক্তিগত ক্ষমতা দখলের জন্য পাগলা কুকুরের মত কামড়াকামড়ি বন্ধ ও রাজনৈতিক অনিশ্চয়তা-সংকট দূর করতে এক মহান বিপ্লবী প্রচেষ্টা।
জিয়ার বিশ্বাসঘাতকতায় সিপাহী-জনতার অভ্যূত্থান প্রচেষ্টা ব্যর্থ হয়ে যায়। জিয়া সিপাহীদের সাথে বিশ্বাসঘাতকতা করে নিজের ক্ষমতাকে কুক্ষিগত করতে রক্তের হোলি খেলায় মেতে উঠে। কর্নেল তাহেরকে সাজানো মিথ্যা মামলায় বিচারের নামে প্রহসন করে ফাঁসিতে ঝুলিয়ে হত্যা করে।
ইনু বলেন, পরবর্তীতে কয়েকশত অফিসার ও সৈনিককে হত্যা করে। জলিল, রব, সিরাজুল আলম কান, হাসানুল হক ইনু, রবিউল আলমসহ জাসদের নেতাদের সামরিক আদালতে মিথ্যা মামরায় প্রহসণমূলক বিচারে যাবজ্জীবনসহ বিভিন্ন মেয়াদে কারাদন্ড দিয়ে অমানবিক কারানির্যাতন চালায়।
ইনু বলেন, সিপাহী জনতার অভ্যূত্থান প্রচেষ্টা জিয়ার বিশ্বাসঘাতকতায় সফল না হলেও ঔপনিবেশিক রাষ্ট্র কাঠামোর উপর আঘাত হানে। তিনি বলেন, ইতিহাস ৭ নভেম্বরের হটনায় কর্নেল মহানায়ক আর জিয়া খলনায়ক হিসাবে চিহ্নিত করেছে। তারা আসলে বঙ্গবন্ধু ও জাতীয় চার নেতার হত্যাকারী ও ক্ষমতালিপ্সু অফিসারদের কামড়াকামড়ির কুৎসিত ঘটনা আড়াল করতে চায়।
৭ নভেম্ব সিপাহী জনতার অভ্যূত্থান দিবস উপলক্ষে ঢাকা মহানগর জাসদের উদ্যোগে বঙ্গবন্ধু এভিনিউয়ে শহীদ কর্নেল তাহের মিলনায়তনে আয়োজিত আলোচনা সভার আয়োজন করা হয়। জাসদ ঢাকা মহানগর কমিটির যুগ্ম সমন্বয়ক নুরুল আখতারের সভাপতিত্বে বক্তব্য রাখেন, দলের সাধারণ সম্পাদক শিরীন আখতার এমপি, শহীদ কর্নেল তাহেরের অনুজ ও বিশিষ্ট শিক্ষাবিদ অধ্যাপক ড. আনোয়ার হোসেন, জাসদ নেতা ফজলুর রহমান বাবুল, শফি উদ্দিন মোল্লা, শহীদুল ইসলাম রোকনুজ্জামান রোকন, নইমুল আহসান জুয়েল, ওবায়দুর রহমান চুন্নু, সাইফুজ্জামান বাদশা, মীর্জা মোঃ আনোয়ারুল হক, মাইনুর রহমান, এ কে এম শাহ আলম, এড. মহিবুর প্রমুখ।
