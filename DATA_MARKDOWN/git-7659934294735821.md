
# Mısır-Etiyopya: ABD, Nahda Barajı krizi için devrede

Published at: **2019-11-06T14:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1979206/m%C4%B1s%C4%B1r-etiyopya-abd-nahda-baraj%C4%B1-krizi-i%C3%A7in-devrede)

Ahmed AbdulhekimKahire Bildirgesine göre, Mısır ve Etiyopya arasındaki Nahda (Rönesans) Barajı krizinin zirveye ulaşmasından 1 ay sonra iki ülke arasındaki müzakerelerin ardından “bir çıkmaza” girildi. Mısır’daki çevreler, atılımlarının sonuçlarını umutla beklerken Washington, “iki ülke arasındaki anlaşmazlıkları sona erdirmek ve Mısır, Sudan ve Etiyopya’nın Dışişleri Bakanları arasında bugün (6 Kasım) ABD’nin başkentinde Dünya Bankası’nın da katılımıyla düzenlenen bir toplantıyla müzakere sürecini hızlandırmak için” kriz hattına dahil oldu.Mısır Dışişleri Bakanlığı’ndan üst düzey bir diplomat, “Kahire, Washington’dan Baraj depolarının dolum ve işletmesiyle ilgili olarak Etiyopya’nın sert duruşunu yumuşatmasını bekliyor” açıklamasında bulundu. Diplomat, “Kahire’nin su güvenliğini koruma hususunda tüm seçenekler açık” dedi.Geçen ay, 2022 yılında tamamen faaliyete geçmesi beklenen Nahda Barajı krizi patlak verdi. Müzakerelerin durmasının ardından Kahire, uluslararası bir arabulucu talep ederken, Addis Abada ise üçüncü bir tarafın arabuluculuğunu reddetmekte ısrar etti. Hartum ise birçok defa, teknik komitenin üç ülke arasında anlaşmazlığı çözmek için çalışmalara devam edeceğine dair iyimserliğini dile getirdi.Etiyopya Başbakanı Abiy Ahmed’in 22 Ekim’de Etiyopya Halkların Temsilcileri Meclisinde yaptığı konuşma sonrasında kriz, “karşılıklı tehditlerle” zirveye ulaştı. Abiy Ahmed, konuşması sırasında “Etiyopya’nın Nahda Barajı’nı inşa etmesini engelleyebilecek hiçbir güç yok” ifadelerini kullanırken, ülkesinin gerektiğinde barajı savunmak için milyonlarca kişiyi seferber edeceğini, ancak savaşın kimseye fayda sağlamayacağını belirtmişti. Mısır Dışişleri Bakanlığı ise aynı gün söz konusu ifadeler dolayısıyla şaşkınlığını dile getirerek, ifadeleri kınamıştı.Mısır’ın krizi kontrol altına alma adımıGözlemcilere göre Kahire’nin Nahda Barajı krizi hususunda ABD rolüne güveni çerçevesinde Mısır Dışişleri Bakanı Samih Şukri, bugün (6 Kasım) yapılacak üçlü Dışişleri Bakanları toplantısından 3 gün önce Washington’a ziyarette bulundu.Mısır Dışişleri Bakanlığı tarafından yapılan yazılı açıklamada, Şukri’nin 3 Kasım’daki Washington ziyaretinin, ABD’nin Mısır, Sudan ve Etiyopya Dışişleri Bakanları toplantısına katılma daveti sonrasında geliştiği ve Bakanın iki ülke arasındaki ikili ilişkilerin çeşitli yönleri hakkında ABD’li çevrelere danışmayı amaçladığı belirtildi. Toplantı sırasında yetkililer ayrıca, bölgesel ve uluslararası açıdan ortak öneme sahip meseleler hakkında görüş alışverişinde bulundu.Mısırlı diplomatların Independent Arabia’ya yaptığı açıklamaya göre Mısır, geçen yıl boyunca 3 ülkenin uzlaşı sağladığı mekanizmalar aracılığıyla Nahda Barajı’nın doldurulması ve işletilmesi hususunda adil bir anlaşma sağlamaya çalıştı.Bu kapsamda bağımsız bir bilimsel heyet oluşturma önerisi de yapıldı. Ama henüz bu hususta herhangi bir adım ortaya koyulmadı. Diplomatlar ayrıca, “Etiyopya, Mısır’ın barajın doldurulması ve işletilmesiyle ilgili kaygılarına çözüm bulmadı. Küresel olarak uygulanan birçok unsurun görmezden gelinmesi kabul edilemez. Bu nedenle Kahire, ABD’nin rolüne güveniyor. ABD, Mısır ve Etiyopyalı liderlerle iyi ilişkilere de sahip” dedi.Planlanan toplantıdan bir gün önce Mısır Cumhurbaşkanı Abdulfettah es-Sisi, Twitter üzerinden Nahda Barajı hususundaki üçlü müzakerelere verdiği destekten ötürü ABD Başkanı Donald Trump’a teşekkür etti. Sisi, Trump’ı “krizlerle yüzleşme, başa çıkma ve kararlı çözümler bulma gücüne sahip eşsiz bir adam” olarak nitelendirdi.Mısır Cumhurbaşkanı, Trump’a “Nahda Barajı hususunda Mısır, Sudan ve Etiyopya arasındaki üçlü müzakerelere sponsorluk etme çabaları” dolayısıyla da teşekkürlerini iletti.Öte yandan Beyaz Saray, Trump’ın Mısırlı mevkidaşı ile Mısır, Etiyopya ve Sudan arasındaki Nahda Barajı müzakerelerini ele aldığını açıkladı. Beyaz Saray Sözcü Yardımcısı Judd Deere, yaptığı yazılı açıklamada, “Başkan Trump, Nahda Barajı hususunda bir işbirliği anlaşması imzalamak için Mısır, Etiyopya ve Sudan arasında devam eden müzakerelere verdiği desteği ifade etti” ifadelerine yer verdi. Deere, açıklamada Washington’daki herhangi bir toplantıdan ise söz etmedi.ABD’li bir yetkili de bu ayın başlarında, Sisi’nin, Birleşmiş Milletler (BM) Genel Kurulu’nun Eylül ayındaki toplantıları sırasında Trump’tan müzakerelerdeki çıkmazdan kurtulmak için arabuluculuk yapmasını istediğini belirtmişti. Yetkiliye göre Trump, daha sonra Etiyopya ile temasa geçmeyi kabul etti ve Hazine Bakanı Steven Mnuchin’in arabulucu olmasını teklif etti.Şarku'l Avsat'ın Independent Arabia'dan aktardığı habere göre Etiyopya Dışişleri Bakanlığı ise 5 Kasım’da Etiyopya Dışişleri Bakanı Gedu Andargachew’in toplantıya katılmak üzere ABD’ye gittiğini açıkladı. Resmi Etiyopya haber ajansına (INA) göre toplantı, ABD Hazine Bakanı Steven Mnuchin’in daveti üzerinde gelişti.Atılım gerçekleşir mi?Gözlemcilere ve diplomatlara göre Washington’daki dışişleri bakanları toplantısı, Nahda Barajı krizini müzakere etmenin ötesinde bir noktayı temsil ediyor.Kahire’deki Avrupalı bir diplomat, yaptığı açıklamada “Üç ülke arasında devam eden anlaşmazlıklar hususunda Batı’da endişeler yaşanıyor” dedi. Etiyopya’nın çözümü hızlandırmak için arabuluculuk hattına dördüncü bir tarafın dahil olmasını tekrar tekrar reddetmesinin işleri karmaşıklaştırdığını söyleyen diplomat, son olarak Avrupa Birliği (AB) tarafından arabuluculuk yapılması önerisi sunulduğunu, ancak bu önerinin de Etiyopya tarafından kabul edilmediğini belirtti.Avrupalı diplomata göre Nahda Barajı hususunda müzakereler çerçevesinde AB, Kahire’ye “su kaynaklarını yönetmek ve bu kaynaklardan en iyi şekilde yararlanmak üzere finansal destek, teknik uzmanlık sağlama ve uygun kapasiteyi geliştirme” yardımı yapma teklifinde bulundu.Kahire Üniversitesi’nde siyaset bilimi profesörü Muhammed Kemal ise ABD’nin kriz hattına müdahalesi hususunda, bugünkü toplantının sonuçlarının beklenmesi gerektiğini, zira ABD’nin arabulucu olma ya da çözüm önerisinde bulunmadığını, yalnızca “diyalog, durumları gözden geçirme ve görüş alışverişi yapmayı” teklif ettiğini söyledi. Kemal ayrıca, Mısır ve Etiyopya’nın başta Trump olmak üzere ABD yönetimiyle iyi ilişkilere sahip olduklarını belirtti.Muhammed Kemal’e göre, bu iyi ilişkilere rağmen, ABD’nin baraj krizini ele alması ve çözmesi konusunda kısıtlamalar mevcut. Öyle ki Etiyopya, baraja ilişkin anlaşmazlığı siyasallaştırmayı ve her türlü dış rolü ve yabancı arabuluculuğunu reddediyor.Su kaynakları hususunda Mısırlı bir uzman olan Diyaa el-Kavsi’ye göre, Washington toplantısının sonucu ne olursa olsun “Etiyopyalılar tarafından kabul edilmeyen, Washington ve Dünya Bankası’nın kriz hattına dahil olması Kahire’nin çıkarına olacak”. Kavsi, krizin çözümünün ise Washington toplantısı sırasında Mısır’ın endişelerinin yansımasına bağlı olduğunu belirtti.Diyaa el-Kavsi ayrıca, Washington toplantısının Kahire’nin siyasi arabuluculuk ile tahkim talebi ve şikayetleriyle artan adımların neticesinde geliştiğini ifade etti.Mısır, Nahda Barajı’nın su ihtiyaçlarının yaklaşık yüzde 90’ını karşılayan Nil’de su tedarikini sınırlandırmasından korkuyor. 74 milyar metreküp su ile dolacak barajın, Nil’den sağlanan 55 milyar metreküplük su payını keskin bir şekilde azaltacağını savunuyor. Bu çerçevede Mısır, “adil ve dengeli” bir anlaşmaya varılması için uluslararası arabuluculuk çağrısında bulundu.Mısırlı yetkililer, şu anda kişi başına yıllık 570 metre küp suya sahip olduklarını, Nahda Barajı’nın inşasıyla 2025 yılına kadar ise bu oranın 500 metre küpe azalmasının beklendiğini açıkladı.Öte yandan Addis Ababa, 4 milyar dolara mal olması beklenen, elektrik üretimi için tahsis edilmiş barajın ülkenin elektriğini güvence altına almak için şart olduğunu belirtti (Baraj, Afrika’daki en büyük hidroelektrik projesi olacak ve 6 bin MW’nin üzerinde üretim yapacak). Addis Abada ayrıca, barajın ekonomik kalkınma amacıyla şart olduğunu ve gelecek yıl barajın doldurma faaliyetlerinin başlamasının beklendiğini ifade etti.Mart 2015’te Mısır, Sudan ve Etiyopya, aşağı kıyı ülkelerinin (Mısır ve Sudan) su haklarına zarar vermeden barajın inşası ve işletilmesine ilişkin önemli sorunları çözmek amacıyla Sudan’ın başkenti Hartum’da Nahda Barajı İlkeleri Beyannamesi’ni imzaladı.
