
# ক্লিন ইমেজের নেতৃত্ব বাংলাদেশের জনগণকে আজকে উপহার দেব ॥ সেতুমন্ত্রী

Published at: **2019-11-06T14:07:00+00:00**

Author: ****

Original: [Daily Janakantha](http://www.dailyjanakantha.com/details/article/459053/%E0%A6%95%E0%A7%8D%E0%A6%B2%E0%A6%BF%E0%A6%A8-%E0%A6%87%E0%A6%AE%E0%A7%87%E0%A6%9C%E0%A7%87%E0%A6%B0-%E0%A6%A8%E0%A7%87%E0%A6%A4%E0%A7%83%E0%A6%A4%E0%A7%8D%E0%A6%AC-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%9C%E0%A6%A8%E0%A6%97%E0%A6%A3%E0%A6%95%E0%A7%87-%E0%A6%86%E0%A6%9C%E0%A6%95%E0%A7%87-%E0%A6%89%E0%A6%AA%E0%A6%B9%E0%A6%BE%E0%A6%B0)

অনলাইন ডেস্ক ॥ আওয়ামী লীগের সাধারণ সম্পাদক ও সেতুমন্ত্রী ওবায়দুল কাদের বলেন, কৃষক লীগের আজকের এই সম্মেলনের মাধ্যমে আমাদের নেত্রী যে শুদ্ধি অভিযান শুরু করেছেন সেই শুদ্ধি অভিযানের সঙ্গে সঙ্গতি রেখে একটি পরিচ্ছন্ন স্বচ্ছ ক্লিন ইমেজের নেতৃত্ব বাংলাদেশের জনগণকে আজকে উপহার দেব।
তিনি বলেন, শেখ হাসিনার উন্নয়ন অর্জন শুধু এই দেশে নয়, সারা দুনিয়াব্যাপী সুনাম অর্জন করেছে।
আজ বুধবার রাজধানীর ঐতিহাসিক সোহরাওয়ার্দী উদ্যানে কৃষক লীগের সম্মেলনে তিনি একথা বলেন।
কৃষক লীগের সভাপতি মোতাহার হোসেন মোল্লার সভাপতিত্বে অনুষ্ঠান পরিচালনা করেন সাধারণ সম্পাদক শামসুল হক রেজা।
দীর্ঘ আট বছর পর অনুষ্ঠিত হচ্ছে আওয়ামী লীগের সহযোগী সংগঠন কৃষক লীগের ত্রিবার্ষিকী সম্মেলন। এই সম্মেলনে অংশ নিতে সারাদেশ থেকে নেতাকর্মীরা রাজধানী সোহরাওয়ার্দী উদ্যানে এসেছেন। সম্মেলনে প্রধান অতিথি প্রধানমন্ত্রী শেখ হাসিনা।
