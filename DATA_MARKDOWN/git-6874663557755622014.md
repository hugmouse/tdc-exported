
# וול סטריט: אלטיס של פטריק דרהי צנחה ב-17.1%, טבע ירדה ב-5%

Published at: **2019-11-06T00:00:00+00:00**

Author: **כתבי שוק ההון**

Original: [כלכליסט - www.calcalist.co.il](https://www.calcalist.co.il/markets/articles/0,7340,L-3773126,00.html)

דיווח שוטף מהשווקים המובילים בעולם: העדכונים החשובים, המניות הבולטות, אגרות החוב, ועדכוני האנליסטים ניקיי שנגחאי האנג סנג דאקס קאק פוטסי דאו ג'ונס נאסד"ק S&P 500

        הצטרפו לעדכונים שוטפים בערוץ הטלגרם של מדור שוק ההון ב"כלכליסט"
      
23:00 - נעילה שלילית בוול סטריט: נאסד"ק נחלש ב-0.3%, דאו ג'ונס ו-S&P 500 ננעלו ללא שינוי מהותי; אלטיס של פטריק דרהי, השולטת בין השאר ב-HOT הישראלית, צנחה ב-17.1% לאחר שפירסמה דוחות חלשים והורידה תחזית לשנה כולה; HP זינקה ב-6.3% בעקבות הדיווח שלפיו זירוקס שוקלת לרכוש את החברה; מפעילת טינדר מאצ' גרופ איבדה 3.1% לאחר תחזית מאכזבת.
21:35 - מחיר הנפט מסוג WTI ירד היום ב-1.5% (88 סנט) והחוזים על הזהב השחור ננעלו ברמה של 56.4 דולר לחבית.
21:00 - מחיר הזהב טיפס היום ב-0.6% או 9.4 דולר והחוזים על המתכת היקרה ננעלו ברמה של 1,493.1 דולר לאונקיה.
20:15 - אובר מאבדת 5.3% על רקע תום תקופת הנעילה. החל מהיום רשאים עובדי החברה והמחזיקים המשמעותיים בחברת הנסיעות השיתופיות למכור את המניות שברשותם, זאת לראשונה מאז הנפקת אובר בחודש מאי. אנליסטים הזהירו מפני התרסקות של המניה היום, והעריכו שסיום תקופת הנעילה יפעיל לחץ על המניות – שכמעט 90% מהן יהיו זמינות לרכישה.
בשוק מעריכים שהסיבה לכך שהמסחר במניית אובר אינו תנודתי כפי שחזו האנליסטים טמונה בכך שרבים מהמחזיקים מעדיפים להמתין לנקודת יציאה חיובית יותר - המניה נפלה ביותר מ-37% מאז שהונפקה.
19:00 - עליות קלות בנעילה באירופה - מדד קאק הפריזאי התחזק ב-0.3%, דאקס בפרנקפורט הוסיף 0.2% ופוטסי הלונדוני עלה ב-0.1%.
18:15 - מחירי הנפט רושמים ירידות לאחר הודעה על עלייה גבוהה מהצפוי במלאי הנפט בארה"ב.
הנפט מסוג WTI נחלש ב-0.4% ל-57 דולר לחבית – לפני פרסום הנתונים השבועיים נסחר ה-WTI ב-57.6 דולר לחבית. הנפט מסוג ברנט נסוג ב-0.8% ונסחר תמורת 62.4 דולר לחבית.
מחלק המידע של מנהל האנרגיה האמריקאי (EIA) הודיע הערב שמלאי הנפט הגולמי של החברות המסחריות בארה"ב טיפס ב-7.8 מיליון חביות בשבוע שהסתיים ב-1 בנובמבר. אנליסטים בשוק חזו עלייה מתונה יותר של 2.7 מיליון חביות. עוד דיווח שה-EIA שמלאי הדלק ירד ב-2.8 מיליון חביות ומלאי התזקיקים ירד ב-600 אלף חביות. בשוק ציפו לירידה של 2.4 מיליון חביות במלאי הדלק ושל מיליון חביות במלאי התזקיקים.
16:30 - המסחר בניו יורק נפתח בירידות קלות - מדד נאסד"ק נסוג ב-0.3%, S&P 500 נחלש ב-0.1% ודאו ג'ונס שומר על יציבות.
HP מזנקת ב-10.5% לאחר הפרסום שענקית המדפסות זירוקס בוחנת את האפשרות לרכישתה, אלטיס צונחת ב-17.3% אחרי פרסום דוחות חלשים והורדת התחזית, מפעילת טינגר מאצ' גרופ מאבדת 6% לאחר תחזית מאכזבת, אבן קיסר יורדת ב-4.9% לאחר הדוחות, אובר מוחקת 6.1% בהמשך לנפילה של 9.9% שרשמה אתמול לאחר הדוחות.
15:20 - המסחר בניו יורק צפוי להיפתח בעליות קלות, כך מאותתים החוזים העתידיים על המדדים המובילים. החוזים על דאו ג'ונס, S&P 500 ונאסד"ק מתחזקים ב-0.1%.
אבן קיסר מאבדת 2.6% בטרום המסחר בנאסד"ק אחרי שפספסה את צפי השוק והנמיכה את התחזית השנתית. חברת משטחי הקוורץ הישראלית רשמה ברבעון השלישי של 2019 רווח נקי של 7.1 מיליון דולר, לעומת 10.5 מיליון דולר ברבעון המקביל. הרווח המתואם עמד על 29 סנט למניה, פחות מהצפי בשוק שעמד על 31 סנט למניה.
הרווח התפעולי עמד על 12.9 מיליון דולר, בהשוואה ל-14 מיליון דולר ברבעון המקביל. ההכנסות הסתכמו ב-142.8 מיליון דולר, לעומת 147.7 מיליון דולר ברבעון המקביל, ומול צפי בשוק של 146 מיליון דולר. החברה מעדכנת עוד את התחזית לשנה כולה, לסביבת הקצה התחתון בטווח התחזית שפרסמה בעבר, להכנסות שבין 550 ל-565 מיליון דולר ו-EBITDA מתואם של בין 72 ל-80 מיליון דולר.
עוד בטרום המסחר: HP מזנקת ב-8% לאחר הדיווח כי זירוקס בוחנת את האפשרות לרכישת החברה, אלטיס צונחת ב-16% אחרי הדוחות והנמכת התחזית, מפעילת טינדר מאצ' גרופ מאבדת 12.8% לאחר תחזית מאכזבת.
14:30 - וונדי'ס (Wendy's) עולה ב-3% בטרום לאחר הדוחות והעלאת תחזית: רשת המזון המהיר חותמת את הרבעון השלישי עם רווח נקי של 46.1 מיליון דולר או 20 סנט למניה, לעומת 391.2 מיליון דולר או 1.60 דולר למניה ברבעון המקביל (הירידה נובעת ממכירת מניות וונד'יס בInspire Brands תמורת 450 מיליון דולר). הרווח המתואם עמד על 19 סנט למניה, 4 סנט מעל ציפיות האנליסטים. ההכנסות בתקופה הסתכמו ב-437.9 מיליון דולר, בהשוואה ל-400.6 מיליון דולר ברבעון המקביל, ומעל הצפי בשוק שעמד על 434 מיליון דולר. תחזית השינוי ברווח שודרגה לבין עלייה של 1.5% לירידה של 1.5%, מול תחזית קודמת לירידה ברווח בשיעור של בין 3.5% ל-6.5%. תחזית האנליסטים עומדת על רווח של 58 סנט למניה, המשקף ירידה של 2.4%.
14:00 - רשת הפארם CVS עולה ב-3.5% בטרום: החברה (CVS Health) מסכמת את הרבעון השלישי עם רווח נקי של 1.53 מיליארד דולר או 1.17 דולר למניה, לעומת 1.39 מיליארד דולר או 1.36 דולר למניה ברבעון המקביל. הרווח המתואם עמד על 1.84 דולר למניה, הצפי בשוק עמד על 1.77 דולר למניה. ההכנסות טיפסו ל-64.81 מיליארד דולר, לעומת 47.49 מיליארד דולר ברבעון המקביל, ושוב מעל הצפי בשוק שעמד על 62.99 מיליארד דולר. ההכנסות בחנויות הזהות צמחו ב-3.6%, צפי האנליסטים עמד על פלוס 3.1%. CVS העלתה את תחזית הרווח המתואם למניה לשנה כולה לטווח שבין 6.97 ל-7.05 דולר, מול תחזית קודמת טווח של של 7.00-6.89 דולר.
13:30 - שלוש שעות לפתיחת המסחר בניו יורק, בשלב מוקדם זה החוזים העתידיים על המדדים המובילים נסחרים ללא תנועה מהותית
היורו עולה ב-0.1% ל-1.108 דולר, הפאונד יציב, נסחר ב-1.288 דולר; תשואת אג"ח ארה"ב ל-10 שנים יורדת ב-2 נק' ל-1.85%; הנפט מסוג WTI יציב, ב-57.2 דולר לחבית; הזהב עולה ב-0.1% ל-1,486.50.30 דולר האונקיה; באירופה - דאקס עולה ב-0.1%, קאק  עולה ב-0.3%, פוטסי יציב.
12:30 -  אלטיס ארה"ב נופלת ב-7.5% בטרום מסחר - חברת הכבלים של פטריק דרהי פרסמה אתמול לאחר הנעילה דוחות מאכזבים והורידה תחזית הכנסות לשנה כולה. החברה צופה עתה צמיחה של 2.5% במכירות בסיכום 2019, מול תחזית קודמת לעלייה של בין 3% ל-3.5%. את הרבעון השלישי סיימה אלטיס ארה"ב עם רווח נקי של 77.2 מיליון דולר, או 12 סנט למניה, לעומת 32.6 מיליון דולר או 4 סנט למניה ברבעון המקביל, ופחות מצפי האנליסטים שעמד על 115 סנט למניה. ההכנסות בתקופת הדוח הסתכמו ב-2.44 מיליארד דולר, הצפי בשוק עמד על 2.48 מיליארד דולר. ב
11:50 - הדוחות של סוסייטה ונתוני הייצור בגרמניה (ראו עדכונים קודמים) דוחפים את מניות הבנקים הגרמנים והצרפתים: דויטשה בנק עולה ב-2.3% וקומרזבנק ב-2.2% בפרנקפורט; בפריז - סוסייטה ג'נרל מטפס ב-4.2% לאחר הדוחות, BNP פאריבה ב-2.7%, קרדיט אגריקול ב-2.3%.
11:40 - ווירקארד יורדת ב-1.5% לאחר הדוחות (Wirecard): חברת התשלומים הגרמנית רשמה ברבעון השלישי רווח נקי של 149.2 מיליון יורו, בהשוואה ל-94.9 מיליון יורו ברבעון המקביל. ה-EBITDA הרבעוני העמד על 211.1 מיליון דולר, מול 147.9 מיליון דולר ברבעון המקביל, צפי האנליסטים עמד על 210 מיליון דולר. ההכנסות צמחו ל-731.6 מיליון יורו, לעומת 534.9 מיליון יורו ברבעון המקביל, וכאשר הצפי בשוק עמד על 727 מיליון דולר.
11:15 - נעילה באסיה: ניקיי עלה ב-0.2%, שנגחאי ירד ב-0.4%, האנג סנג ננעל ללא שינוי.
10:45 - מאקרו גרמניה: לאחר שני חודשי נסיגה, הההזמנות מסקטור המפעלים עלה ב-1.3% בחודש ספטמבר בהשוואה לחודש קודם, התחזיות היו לעלייה של 0.1% בלבד; הביקושים ממדינות מחוץ לגוש היורו עלו ב-3%, ההזמנות ממדינות האיחוד ירדו ב-1.8%, ההזמנות מתוך גרמניה עלו ב-1.6%.
10:30 - נפתח המסחר באירופה: המדדים דאקס ופוטסי יציבים, קאק עולה ב-0.2%; היורו יציב, נסחר ב-1.107 דולר, הפאונד יציב, נסחר ב-1.288 פאונד. דויטשה בנק עולה ב-2% בפסגת מדד דאקס של פרנקפורט, מרקס אנד ספנסר מטפסת ב-5.2% בלונדון, בראש מניות פוטסי, סוסייטה ג'נרל מתחזק ב-4% בפסגת הקאק.  
 
10:20 - תוצאות מרקס אנד ספנסר, המסכמת מחצית שנה פיסקאלית (שהסתיימה ב-30 בספטמבר): רשת הביגוד והמזון מדווחת על ירידה של 17% ברווחיה לפני מס במחצית, ל-176.5 מיליון פאונד, לצד נסיגה של 2.1% בהכנסות ל-4.86 מיליארד פאונד. בה בעת, החברה מדווחת שהיא רואה התקדמות ושיפור בפעילות, בתקופה שבה ההנהלה מוציאה לפועל שינויים מבניים עמוקים ברשת. המכירות בחנויות הזהות בתחום הביגוד ירדו ב-5.5%, בשעה שהצפי בשוק היה לירידה של 4.3%. מנגד, המכירות בחנויות הזהות בתחום המזון (שעליו שמה מרקס אנד ספנסר את הדגש בשנים האחרונות) עלו ב-0.9%, הציפיות בשוק עמדו על עלייה של 0.3% בלבד.
10:15 - תוצאת אקסל שפרינגר (Axel Springer): המו"לית הגרמנית (בדיגיטל) רשמה ברבעון רווח נקי של 134.1 מיליון יורו, לעומת 247.4 מיליון יורו ברבעון המקביל. ה-EBITDA המתואם עמד על 439.8 מיליון יורו, בהשוואה ל-541.4 מיליון יורו ברבעון המקביל. ההכנסות הסתכמו ב-2.26 מיליארד יורו, בהשוואה ל-2.33 מיליארד יורו ברבעון המקביל.
10:10 - דוחות ל-BMW: יצרנית המכוניות הגרמנית סוגרת רבעון שלישי עם עלייה של 23% ברווח לפני מס ל-2.29 מיליארד יורו, שיעור הרווח התפעולי עלה ל-6.6$, מול 4.4% ברבעון המקביל. הרווח הנקי בתקופה עמד על 1.52 מיליארד יורו, בהשוואה ל-1.36 מיליארד יורו ברבעון המקביל. BMW רשמה ברבעון צמיחה של 7.9% בהכנסות ל-26.67 מיליארד יורו.
 
10:00 - אדידס מסכמת רבעון: ענקית מוצרי, לבוש והנעלת הספורט מגרמניה רשמה ברבעון רווח נקי של 646 מיליון יורו, בהשוואה ל-658 מיליון יורו ברבעון המקביל, ירידה שמיוחסת בעיקר לאימוץ סטנדרטים חשבונאיים חדשים - הרווח התעלה על ציפיות האנליסטים שעמדו על 635 מיליון יורו. ההכנסות ברבעון הסתכמו ב-6.41 מיליארד יורו, לעומת 5.87 מיליארד יורו ברבעון המקביל, ושוב מעל הצפי שעמד על 6.32 מיליארד יורו.
9:20 - סוסייטה ג'נרל מסכם רבעון (Société Générale): הבנק השלישי בגודלו בצרפת רשם ברבעון השלישי רווח נקי של 864 מיליון יורו, בהשוואה ל-1.31 מיליארד יורו ברבעון המקביל. ההכנסות ירדו ב-8.4% ל-5.98 מיליארד יורו.
9:00 - חברת הבורסה בהונג קונג (Hong Kong Exchanges & Clearing’s) חותמת את הרבעון השלישי עם רווח של 2.21 מיליארד דולר הונג קונגי (282.1 מיליון דולר), בהשוואה ל-2.444 מיליארד דולר ה"ק ברבעון המקביל, ירידה של 9.6%. הנתון פספס את צפי האנליסטים שעמד על 2.43 מיליארד דולר ה"ק. ההכנסות ירדו ל-3.99 מיליארד דולר ה"ק, בהשוואה ל-4.10 מיליארד דולר ה"ק ברבעון המקביל, בעיקר בשל ירידה בתעריפי הרישום והמסחר.
8:00 - סחורות הבוקר: הזהב עולה ב-0.1% ל-1,485.40 דולר לאונקיה (לאחר נפילה של 1.8% אתמול במחיר הסחורה); בנפט - הברנט יורד ב-0.4% ל-62.7 דולר לחבית, ה-WTI יורד ב-0.3% ל-57 דולר לחבית.
7:20 - עדכונים מארה"ב:
זירוקס שוקלת להגיש הצעת רכישה ליצרנית המחשבים והמדפסות HP Inc, כך מדווח הוול סטריט ג'ורנל. ההצעה שנבחנה אתמול בדירקטוריון כוללת עסקת מניות ומזומן, ששוויה עדיין אינו ידוע - HP ננעלה אמש בשווי שוק של 27.3 מיליארד דולר, זירוקס בשווי של 8 מיליארד דולר.
מאצ' פרסמה אמש לאחר המסחר דוחות מוצלחים לסיכום הרבעון השלישי, ואולםתחזית מאכזבת הפילה את המניה ב-15% במסחר המאוחר בנאסד"ק (Match Group). החברה המפעילה של טינדר (ואתרי הכרויות נוספים) סיימה את הרבעון השלישי עם רווח נקי של 151.5 מיליון דולר או 51 סנט למניה, לעומת 130.2 מיליון דולר או 44 סנט למניה ברבעון המקביל, וכאשר צפי האנליסטים עמד על 44 סנט למניה. ההכנסות צמחו ל-541.5 מיליון דולר, בהשוואה ל-443.9 מיליון דולר, ובדומה לציפיות בשוק שעמדו על 541 מיליון דולר. לרבעון הנוכחי (רביעי 2019) צופה החברה הכנסות בטווח של 555-545 מיליון דולר ו-EBITDA מתואם שבין 205 ל-210 מיליון דולר – בשני המקרים מתחת לציפיות האנליסטים, העומדות על 559 מיליון דולר בשורת ההכנסות, לצד EBITDA של 228 מיליון דולר.
7:10 - הבנק השוויצרי קרדיט סוויס מביע אמון בכלכלה הסינית: "יש לנו תחזיות חיוביות ביותר לגבי הטווח הארוך בסין, אנו מאמינים שהתנאים הבסיסיים שדחפו את כלכלת סין במשך שנים כה ארוכות נותרו תקפים", אמר מנכ"ל הבנק טידג'אן ת'יאם בכנס ההשקעות של קרדיט סוויס בשנזן. "יש מעבר במודל הסיני מהמאפיינים של הייצור המוטה יצא לכלכלה מבוססת צרכנות מקומית, וזו תהיה רגישה פחות לנושאי םכמו הסחר", אמר עוד תי'אם.
7:00 - השווקים בעמדת המתנה, לקראת עדכונים חדשים בנוגע לשיחות הסחר בין ארה"ב לסין: בהתאם, תנועות קלות במגמה מעורבת נרשמות באסיה הבוקר, בהמשך למגמה הדומה שנרשמה אמש בניו יורק (דאו ג'ונס עלה אמש ב-0.1%, S&P 500 ירד ב-0.1%, נאסד"ק ננעל ללא תנועה מהותית). מדד ניקיי עולה ב-0.1%, האנג סנג יורד ב-0.1% ושנגחאי נחלש ב-0.2%.
