
# Габровец спечели 4 283 951 лева от „6 от 49“

Published at: **2019-11-01T12:25:00+00:00**

Author: ****

Original: [Blitz.bg](https://blitz.bg/obshtestvo/regioni/gabrovets-specheli-4-283-951-leva-ot-6-ot-49_news706675.html)

https://blitz.bg/obshtestvo/regioni/gabrovets-specheli-4-283-951-leva-ot-6-ot-49_news706675.html Blitz.bg

        Вчерашният, 87-и тираж в игрите на СПОРТ ТОТО се оказа много късметлийски. Участник от Габрово спечели 4 283 951 лева от „Тото 2 – 6 от 49“.
      
Милионерският фиш е пуснат за два тиража и е струвал само 4 лева, което значи, че късметлията е увеличил първоначалната си инвестиция над 1 милион пъти.По-любопитните в града на хумора и сатирата вече започнаха да правят предположения за това кой е щастливецът прибрал многомилионния джакпот. В типично габровски стил, мнозина се шегуват, че печелившият няма да сподели парите.„Всички знаем вицовете за габровци, така че предполагам, че който и да е спечелил парите, няма да ги сподели с никого“, споделя дама от града.Почти всички се обединяват около тезата, че новобогаташът е от града, а не е случайно преминаващ. Повод за това предположение е фактът, че Габрово е сред най-късметлийските градове у нас.„Сигурен съм, че милионерът е от нашия град, защото само за година няколко съграждани спечелиха нови коли от тотото. Явно сме си родени с късмет тук.“, каза запален тото фен от Габрово.Сред популярните версии е, че късметлията е студент в града. Предположенията им се основават на факта, че хиляди млади хора се обучават в града всяка година. Сред тях има доста, които са запалени по тото игрите и много често се образуват опашки пред пунктовете в близост до университета.Самоличността на новия тото милионер ще разберем съвсем скоро. Той има на разположение 45 дни, за да предяви печалбата си в Български спортен тотализатор. От СПОРТ ТОТО обаче споделят, че късметлиите обикновено не чакат последния момент на този срок.А в неделния тираж на игрите на тотализатора можем да имаме и 106-и тото милионер. Джакпотът в „6 от 49“ отново започна да се трупа, но не от нула, а от 2 милиона лева и за 88-ия тираж се очаква да достигне 2 150 000 лева. Общата сума, която очаква участниците в игрите пък е 5 925 000 лева.
