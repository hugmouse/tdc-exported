
# سیزده آبان سرآغاز حرکت انقلاب اسلامی است

Published at: **2019-11-01T17:50:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543869.html/%D8%B3%DB%8C%D8%B2%D8%AF%D9%87-%D8%A2%D8%A8%D8%A7%D9%86-%D8%B3%D8%B1%D8%A2%D8%BA%D8%A7%D8%B2-%D8%AD%D8%B1%DA%A9%D8%AA-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D8%A7%D8%B3%D8%AA)

ائمه نماز جمعه چهارمحال وبختیاری بااشاره به سیزدهم آبانماه اظهار داشتند:در این روز سه اتفاق مهم و تاریخی روی داده است، ابتدا شهادت دانش‌آموزان و دانشجویان در یورش نیروهای شاه در دانشگاه تهران، دیگری روز استکبارستیزی به جهت تسخیر لانه جاسوسی آمریکا و در نهایت سالروز تبعید حضرت امام خمینی(ره) که سرآغاز یک حرکت نورانی به نام انقلاب اسلامی ایران بود.
به گزارش شبکه اطلاع رسانی راه دانا؛ به نقل از جهانبین نیوز، حجت‌الاسلام و المسلمین محمدعلی نکونام در خطبه‌های نماز جمعه امروز شهرکرد، اظهار داشت : بحث حضور مردم در صحنه جز ضرورت‌ها است ،  در دین خدا مردم‌داری جز اولین اصول است، همه باید زمینه حضور مردم در عرصه را فراهم کنند، این زمینه‌سازی با رضایتمندی، تکریم، احترام به انتظارات بجای مردم و... فراهم می‌شود.وی ادامه داد: مسؤولان ارتباط با مردم، تکریم آن‌ها و... را جدی بگیرند که در غیر این‌صورت خودشان آسیب می‌بینند.نکونام با اشاره به سیزدهم  آبانماه، عنوان کرد: در آستانه یوم‌الله 13 آبان قرار داریم در این روز سه  اتفاق مهم و تاریخی روی داده است، ابتدا شهادت دانش‌آموزان و دانشجویان در یورش نیروهای شاه در دانشگاه تهران، دیگری روز استکبارستیزی به جهت تسخیر لانه جاسوسی آمریکا و در نهایت سالروز تبعید حضرت امام خمینی(ره) که سرآغاز یک حرکت نورانی به نام انقلاب اسلامی ایران بود.نماینده ولی‌فقیه در چهارمحال و بختیاری با بیان اینکه هشتم ربیع‌الاول سالروز شهادت حضرت امام حسن عسگری(ع) و نهم ربیع‌الاول سالروز آغاز امامت حضرت مهدی(عج) است، خاطرنشان کرد: جامعه باید آماده شود تا دوران غیبت امام عصر (عج) به پایان برسد.وی اضافه کرد: نماز مسئله بسیار مهمی است که همه موارد ازجمله وقف، استکبارستیزی، زمینه‌سازی امامت امام عصر (عج) و... را دربرمی‌گیرد، جهاد مؤمن واقعی مگر با اقامه نماز در جامعه محقق نمی‌شود و هر کس بخواهد پای مکتب مهدویت بماند باید نماز را در زندگی‌اش جاری کند.نکونام تصریح کرد: آن‌هایی که دائم در نمازند می‌توانند استکبارستیز باشند، وقف دائمی از خود به‌جا بگذارند، مال حلال کسب کنند و...، نماز انسان را باورمند به قیامت و ترسان از عذاب آخرت می‌کند.خطیب نمازجمعه شهرکرد با اشاره به اینکه حافظ نماز به عهد خود با امام، ولی‌فقیه، خانواده، همکار و... خیانت نمی‌کند و حافظان نماز امین و رستگارند، باید با نمازهای جمعه، جماعت و... وحدت را تقویت کرد، تنبلی در نماز به سستی در وظیفه، جهاد و... می‌انجامد.

        جوانان،نوجوانان،دانشجویان و همه ملت ایران بینی امریکا را به خاک خواهند مالید
      
حجت‌الاسلام محسن ملک پور در خطبه‌های این هفته شهر فارسان گفت: در سال ۱۳۴۳ حمله مأموران شاه خائن و ملعون به دانش‌آموزان و دانشجویان در سال ۵۷ روز دانش‌آموز - و روز تسخیر لانه جاسوسی توسط دانشجویان پیرو خط امام در سال ۵۸ است؛ و روز ملی مبارزه با استکبار جهانی است. وی تصریح کرد: سه اتفاق مهم تاریخی که در سه مقطع زمانی واقع‌شده است؛ اما در یک‌چیز مشترک هستند و آن نفی سلطه‌گری - ظلم‌ستیزی - و استقلال‌خواهی است و محور اصلی همه این حوادث هم آمریکاست؛ و لذا ۱۳ آبان ماهیت کاملاً استکبارستیز و ضدآمریکایی دارد. وی بیان داشت: عده‌ای در داخل هم دائماً سخن از سازش با آمریکا می‌زنند. درحالی‌که برای پیروز شدن بر آمریکا باید در مقابل او ایستاد نه اینکه باج داد. از بین‌ رفتن دشمنی اگر بااقتدار و عزت باشد ارزشمند است والا ارزش و مقداری ندارد. وی عنوان داشت: ببینید امام عظیم‌الشأن ما چه فرمودند: بزرگ‌ترین ساده‌اندیشی این است که تصور کنید جهان خواران خصوصاً آمریکا از ما و اسلام عزیز دست برداشته است ما نباید لحظه‌ای از کید دشمنان غافل بمانیم. در نهاد و سرشت آمریکا کینه و دشمنی با اسلام ناب محمدی موج می‌زند؛ یعنی ذات آمریکا ضد دین و ضد اسلام و ضد معارف الهی و انقلاب است.وی اظهار داشت: امام به دولت‌ها هشدار می‌دهند. فرمودند: این ابرقدرت‌ها می‌خواهند به همه‌جا مسلط شوند. برخی دولت‌ها خیال می‌کنند که اگر در دامن آمریکا بروند خلاص می‌شوند. این اشتباه است. آمریکا می‌خواهد همه‌چیز شمارا از بین ببرد؛ و مسلط بر همه حیثیت شما شود. وی افزود: امام چه زیبا مسیر را گفتند و در ادامه همین مسیر، رهبر معظم انقلاب را ببینید. بیانات ایشان را ببینید و دنبال کنید. دوستان و بخصوص جوانان و نوجوانان عزیز توجه دارید، قدرت‌های جهانی این را به‌خوبی درک کردند که نظام اسلامی با اهداف بلند انقلابی که دارد اگر تثبیت شود و پایه‌های نظام خودش را تحکیم کند قدرتی ممتاز در منطقه آن‌هم منطقه خاص و ویژه غرب آسیا و قدرت تعیین‌کننده بین‌المللی خواهد شد. امام‌جمعه فارسان گفت: از سوی دیگر وقتی این‌طرف قدرت بگیرد، موازنه قدرت در منطقه به ضرر رژیم کودک کش صهیونیستی می‌شود. لذا شما اگر تحولات منطقه را رصد کنید آینده روشنی را برای نظام اسلامی می‌بینید که رقم خواهد خورد و رقم خورده است. این موارد موجبات نگرانی را برای آمریکا و اذنانش فراهم کرده است که بیش از ۴۰ سال است مبارزه می‌کنند تا این نور را خاموش کنند نتوانستند و به فضل پروردگار هم نخواهند توانست. وی تصریح کرد: عده‌ای می‌گویند رسیدن به سعادت و زندگی پیشرفته بدون خواست آمریکا و بدون همراهی آن‌ها امکان‌پذیر نیست. از اول انقلاب هم یک عده دائماً این را گفتند. هنوز هم می‌گویند. می‌گویند شعار مرگ بر آمریکا را کنار بگذارید شاید مشکلات ما کم شود. مگر کینه‌توزی‌های فرهنگی و سیاسی و اقتصادی و نظامی و رسانه‌ای آمریکا نسبت به اسلام و ملت ما تمام‌شده است که ما کنار بگذاریم. وی بیان داشت: طرح آمریکا برای فشار حداکثری بر مردم ایران و خسته کردن و اهدافی که داشتند شکست‌خورده، چرا عده‌ای از پیروزی ملت ناراحت‌اند؟ و سنگ غرب را به سینه می‌زنند و می‌خواهند با فشار و ترساندن مردم از عدم تصویب لوایح کار را بر مردم سخت کنند؟ وضعیت اروپا که کاملاً مشخص است رابطه‌اش چگونه است. اگر اف ای تی اف را به ما تحمیل کنند چگونه شما می‌خواهید تحریم‌ها را دور بزنید؟ چگونه می‌خواهید نفت را بفروشید؟ چگونه می‌خواهید دارو و اقلام اساسی را وارد کنید؟ مبادلات ارزی چگونه خواهد شد؟ دور زدن تحریم‌ها در این لوایح یعنی پول‌شوئی و ایران باید هر کس و هر شرکتی که تحریم‌ها را دور زد برخورد و دستگیر کند و به کشورهای عضو معرفی کند.وی افزود: این یعنی خودسوزی، یعنی خودکشی، یعنی خودمان تحریم‌ها را برای خودمان چند برابر کنیم. اگر آقایان به حرف دلسوزان توجه ندارید به کلمات دشمنان لااقل توجه کنید. دشمنان بالصراحه دارند میگویند که هدفمان چیست. من دو کلام از کلام آن‌ها را می‌خوانم اسم‌های آن‌ها را هم نمی‌برم. طراح اصلی تحریم‌ها می‌گوید: «موفقیت تحریم‌ها بستگی عمیق به شفافیت مالی دارد. شفافیت مالی، هسته اصلی مأموریت وزارت خزانه‌داری آمریکاست» یعنی تصویب همین لوایح یعنی می‌خواهیم مردم را خفه کنیم. این آقایان هم‌دست و پا می‌زنند که این تصویب شود. یا یکی دیگرشان این‌طور گفته: «برای قرار دادن ایران در تنگنا و سخت‌تر کردن شرایط برای این کشور به حضور کامل FATF نیاز است». دیگر از این صریح‌تر؟  وی عنوان داشت: شعار مرگ بر آمریکا ریشه در آرمان‌های انقلاب دارد و واکنش مردم ایران است به رفتار کینه‌توزانه و خصمانه آمریکا امروز این شعار فقط شعار ایران نیست. خیلی از کشورها در جهان و مناسبت‌های مختلف این شعار را سر می‌دهند.  امام‌جمعه فارسان در پایان گفت: خلاصه آمریکا با انواع حیله‌ها می‌خواهد ۱۳ آبان را کم‌رنگ کند اما عرض می‌کنیم به فضل الهی آمریکا ۱۳ آبان امسال را به خاطر بسپار که چگونه جوانان و نوجوانان و دانشجویان و همه ملت ایران بینی تو را به خاک خواهند مالید.

        مشکلات جامعه با پیاده سازی فرهنگ دینی حل خواهد شد/ نگاه به آمریکا و غرب حلال مشکلات کشورنیست
      
حجت الاسلام سید مهدی تاج زاده امام جمعه شهرستان لردگان در خطبه های نماز جمعه این هفته، ابتدا خود و نمازگزاران را به رعایت تقوای الهی سفارش کرد و در ادامه شهادت امام حسن عسکری(ع) را تسلیت گفت و همه نمازگزاران را به رعایت سیره عملی معصومین و ائمه اطهار در همه جوانب سفارش کرد و خاطرنشان کرد: جامعه دینی و فضای دینی در پیروی از منویات و ائمه معصومین محقق خواهد شد . وی، در ادامه به تأثیرپذیری نگهبانان زندان امام حسن عسکری(ع) و متحول شدن آن ها اشاره کرد و این سیره عملی و دینی امام عسکری علیه السلام که زندانبان های سنگدل را در مواجه با عبادت خود متحول می کند.امام جمعه لردگان، همچنین سخاوت و بخشندگی در دستگیری از پیروان در سیره عملی امام حسن عسکری (ع) بر شمرد و آن امام همام را مظهر بخشندگی و سخاوت دانست و در ادامه همچنین سیره امام حسن عسکری در پرهیز از اسراف را خاطر نشان کرد و گفت: بنابر قول امام پرهیز از اسراف از مصادیق تقوا است .تاج زاد بیان داشت: امام ایمان قلبی به خدا و نفع رساندن به برادران ایمانی از خصلت‌های مومن واقعی دانست و با شهادت امام حسن عسکری(ع) تاریخ وارد عرصه جدید شد و. زعامت جامعه توسط امام غایب از نظر اقدام می شود و با غیبت امام زمان (عج) عصر، عصر ولی فقیه و نواب عام بعد از نواب خاص می‌شود و امروز شاهد هستیم که با وجود ولی فقیه در جامعه‌ی شیعی  و اسلامی بن بست وجود نخواهد داشت.برگزاری یادواره شهدا می بایست برای همه ما درس و عبرت آموزی همراه با بصیرت باشدامام جمعه لردگان در خطبه دوم به روز شهرستان و برگزاری یادواره شهداء و سپس به جایگاه شهدا، اشاره کرد و مسئولین و مردم را به زنده نگه داشتن فرهنگ ایثار و شهادت سفارش کرد .خطیب جمعه لردگان جایگاه شهدا را به مثابه خورشید دانست و گفت: برگزاری یادواره شهدا می بایست برای همه ما درس و عبرت آموزی همراه با بصیرت باشد.13 آبان و تسخیر لانه جاسوسی؛ خیانتهای آمریکا و کارنامه سیاه اش را آشکار ساخت ایشان همچنین  به سالروز ۱۳ آبان و تسخیر لانه جاسوسی مناسبت های مهم در این روز اشاره کرد و خاطرنشان کرد: تسخیر لانه جاسوسی انقلاب دوم محسوب شد و  این موضوع خیانتهای آمریکا و کارنامه سیاه اش را آشکار ساخت.وی در ادامه خباثت آمریکا و  سردمدارانش را نتیجه سیلی محکمی دانست که در روز ۱۳ آبان بر پیکره آمریکا وارد کرد شد.نگاه به آمریکا و غرب حلال مشکلات جامعه ما نخواهد بودوی، چشم طمع دوزان فعلی به آمریکا را به این نکته مهم معطوف دانست که نگاه به آمریکا و غرب حلال مشکلات جامعه ما نخواهد بود؛ بلکه نگاه به ظرفیت‌های درونی راهگشا خواهد بود . حجت الاسلام تاج زاد، همچنین تحولات اخیر در کشورهای عراق و لبنان را نتیجه زیاده‌خواهی آمریکا و ایادیش دانست و ایجاد ناامنی و آشوب را هدف آمریکا توصیف نمود و از همه مردم خواست در راهپیمایی ۱۳ آبان این آمریکا را مرگ بفرستیم.مشکلات جامعه با پیاده سازی فرهنگ نبوی و دینی حل خواهد شد وی همچنین به روز فرهنگ عمومی اشاره کرد و گفت: ساختارهای فرهنگی را زمینه‌ساز اصلاح جامعه دانست و از همه آحاد مردم خواستند در همه جا در زمینه های اجتماعی، سیاسی، اقتصادی و فرهنگی و دینی اسلامی  خود را سرلوحه کار قرار دهیم .وی گفت: فرهنگ باید تقویت شود و خیلی از مشکلات با پیاده سازی فرهنگ نبوی و دینی حل خواهد شد و زیر بنای بسیاری از مشکلات سوخته خواهد شد و فرهنگ زیربنای ساخت جامعه است.امام جمعه لردگان در پایان، پرهیز از همگرایی و طایفه گری را در انتخابات مجلس خواستار شد.
 
