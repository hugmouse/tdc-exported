
# ΑΠΟΕΛ - ΑΕΚ: Παρά τα προβλήματα, ο στόχος δεν αλλάζει!

Published at: **2019-11-02T11:25:00+00:00**

Author: **Sigmalivesports**

Original: [SIGMALIVE](https://www.sigmalive.com/sports/football/595389/apoel-aek-para-ta-provlimata-o-stoxos-den-allazei)

Ο ΑΠΟΕΛ υποδέχεται την ΑΕΚ για την 8η αγωνιστική σε ένα ντέρμπι που θα γίνει σήμερα (2/11) στο ΓΣΠ.
Υπάρχουν αγωνιστικά προβλήματα και για τις δύο ομάδες, όμως ο στόχος τους δεν αλλάζει που δεν είναι άλλος από το τρίποντο και αν είναι δυνατό αυτό να έρθει και με καλή εμφάνιση.
Από τη μια ο ΑΠΟΕΛ δεν έχει στην αποστολή τους Μπέζιακ, Γιάκολις, Ντε Βινσέντι και Μακρή ενώ από την άλλη η ΑΕΚ αναμένεται να παραταχθεί χωρίς τους Φλοριάν , Πλάνας, Γκαρσία. Αμφίβολος ο Φιόλιτς.
Οι γαλαζοκίτρινοι της Λευκωσίας έχουν την ευκαιρία να δώσουν συνέχεια στο νικηφόρο σερί τους στο πρωτάθλημα και να συνεχίσουν να έχουν το απόλυτο και με παιχνίδια λιγότερα. Ο Τόμας Ντολ μελέτησε καλά τον αντίπαλο και τόνισε στους παίκτες του τα δυνατά και αδύνατα σημεία της ΑΕΚ.
Οι Λαρνακείς πάνε στη Λευκωσία για να βρουν τη νίκη που θα τονώσει τη ψυχολογία όλων στον σύλλογο. Δεν έκανε και το καλύτερο δυνατό ξεκίνημα φέτος στο πρωτάθλημα η ομάδα του Ιδιάκεθ, και τυχόν τρίποντο σε μια έδρα όπως το ΓΣΠ και απέναντι στον ΑΠΟΕΛ θα είναι ένα σενάριο που θα αλλάξει πολλά στην ΑΕΚ.
