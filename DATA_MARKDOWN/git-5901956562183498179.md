
# Neurja po Sloveniji: veter odkrival strehe, voda zalivala kleti

Published at: **2019-11-06T06:05:00+00:00**

Author: **T. V.**

Original: [Slovenske novice](https://www.slovenskenovice.si/novice/slovenija/clanek/neurja-po-sloveniji-veter-odkrival-strehe-voda-zalivala-kleti-246311)

LJUBLJANA – Obilne padavine so ponekod po državi povzročale nemalo težav. Danes bo občasno deževalo, bolj suho bo na vzhodu. Jutri zjutraj se bo zadrževala nizka oblačnost, popoldne se bo jasnilo.Gasilci so imeli največ dela s prečrpavanjem vode in zamašenimi odtoki. Meteorne vode so zalile 39 stanovanjskih in drugih objektov, zalitih pa je bilo tudi več cestišč. Zaradi močnega vetra in razmočenih tal se je podrlo večje število dreves, ki so ovirala promet, eno pa je padlo tudi na streho osebnega vozila. Sunek vetra v Prvačini v občini Nova Gorica je podrl večji šotor za spravilo sena in kmetijskih strojev, v Idriji pa streho bolnišnice.Gasilci PGD Bovec so v jutranjih urah v Bovcu posredovali na treh lokacijah, kjer so zaradi močnih padavin iz objektov prečrpali vodo in položili protipoplavne vreče.V popoldanskih urah je v občini Brežice meteorna voda zalila kletne prostore stanovanjske hiše. Posredovali so gasilci PGD Mostec in vodo izčrpali.Gasilci PGD Idrija so v Idriji pred objektom odmašili zamašene odtoke in preprečili zalivanje objekta, na streho drugega objekta v Idriji pa namestili strešnike, ki so padli zaradi močnega vetra.Gasilci PGD Kanal so posredovali na cesti Doblar–​Pušno, kjer so s cestišča odstranili podrta drevesa.Gasilci PGD Kobarid so zaradi močnih padavin posredovali na treh lokacijah v Kobaridu, kjer so iz objektov prečrpali vodo, postavili protipoplavne vreče in očistili zamašene odtočne jaške. Gasilci PGD Drežnica so v Drežniških Ravnah preusmerili tok vode, ki je ogrožal objekt, in očistili zamašene prepuste.V občini Kočevje je zaradi obilnih padavin zalilo več objektov. V popoldanskih urah je v občini Krško meteorna voda poplavila cestišče regionalne ceste pri Smedniku. Posredoval je dežurni delavec CGP in očistil vozišče.V Lemutovi ulici v Novi Gorici sta gasilca JZ GRD GE Nova Gorica iz kletnih prostorov stanovanjskega objekta, ki jih je zalila podtalnica, izčrpala vodo.V popoldanskih urah je v občini Sevnica meteorna voda ogrožala več objektov. Posredovali so gasilci PGD Sevnica, Telče in Blanca, vodo izčrpali in objekte zavarovali, dežurni delavec Komunale pa je očistil več poplavljenih lokalnih cest.Ob 15.16 so v Šmartnem pri Slovenj Gradcu gasilci PGD Šmartno iz kleti in garaže stanovanjske hiše izčrpali meteorno vodo, objekt pa pred nadaljnjim poplavljanjem zaščitili.V občini Tolmin so gasilci PGD Tolmin, PGD Grahovo ob Bači, PGD Kneža, PGD Podbrdo in PGD Most na Soči posredovali na več lokacijah, kjer so zaradi močnih padavin in močnega vetra prečrpavali vodo iz objektov, odstranili podrta drevesa s cestišč in objekte zavarovali s protipoplavnimi vrečami.
