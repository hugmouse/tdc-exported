
# CANnual Conference ’19. Laszlo Szarvas, CEO Cafe Reklam: Cantitatea tot mai mare de date generată de răspândirea internetului a început să pregătească terenul pentru campanii personalizate

Published at: **2019-11-07T22:07:00+00:00**

Author: **Alexandra Cepăreanu**

Original: [Ziarul Financiar](https://www.zf.ro/eveniment/cannual-conference-19-laszlo-szarvas-ceo-cafe-reklam-cantitatea-tot-mai-mare-de-date-generata-de-raspandirea-internetului-a-inceput-sa-pregateasca-terenul-pentru-campanii-personalizate-18553931)

Consumatorii români tind să migreze către produse şi servicii de calitate superioară, urmând trendul ţărilor dezvoltate, însă, puterea de cumpărare limitată îi face pe consumatorii români sensibili când vine vorba de preţ, a spus Marina Udroiu, client solution manager GfK România, în cadrul conferinţei  CANnual Conference‘19, organizată de Ziarul Financiar în parteneriat cu weCAN.
„Românii tind să caute servicii şi produse de calitate superioară, dar  suntem destul de sensibili la pre. Preţul pe care îl plătim este foarte important, în contextul puterii de cumpărare şi în  pofida faptului că salariile au crescut. Astfel, suntem mai sceptici şi căutăm acele branduri care ne asigură că promisiunile se văd şi în produs“, a spus Marina Udroiu.
Laszlo Szarvas, CEO Cafe Reklam (HU) şi al agenţiilor de publicitate weCAN, a menţionat în cadrul conferinţei că datele generată de răspândirea internetului a început să pregătească terenul pentru campanii de marketing personalizate. De asemenea, Adrian Mihai, managing partner FAN Courier este de părere că antreprenorii trebuie să folosească noile tehnologii în funcţie de nevoi şi trebuie să le personalizeze înainte de a le integra în cadrul departamentelor. „Digitalizarea şi implementarea noilor
tehnologii în cadrul anumitor departamente nu este neapărat un şablon. Digitalizarea se face în funcţie de nevoi, iar instrumentele folosite trebuie să fie personalizate. În cadrul anumitor  companii sunt diferenţe între ceea ceînseamnă digitalizare şi departament, de aceea trebuie să ştii ce parte din departament trebuie digitalizat“, a spus Adrian Mihai.
