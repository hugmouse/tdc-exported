
# Anđušić ostaje u Buržu

Published at: **2019-11-05T00:00:00+00:00**

Author: ****

Original: [MozzartSport](https://mozzartsport.com/kosarka/vesti/andusic-ostaje-u-burzu/341699)

Odlične partije na početku sezone, kao i treće mesto na tabeli francuskog košarkaškog šampionata učinile su da Burž ozbiljno porazmisli o očuvanja tima za ostatak takmičarske godine. I prvi korak ka tome su napravili kasno sinoć. Ugovor sa ovim klubom produžio je Danilo Anđušić, koji će sa starim timom nastaviti da igra sve do kraja tekuće godine.
Srpski košarkaš je u Burž stigao nakon povrede Gareta Sima, a nakon toga se fantastično uklopio u burški kolektiv. U dosadašnjem delu sezone u proseku je postizao 16,7 poena po utakmici uz 3,8 skokova i 3,5 asistencija što je bilo dovoljno za indeks 17,3. Nema sumnje da je Anđušić jedan od najboljih košarkaša francuskog prvoligaša u ovom trenutku, pošto je trenutno peti najefikasniji igrač u Francuskoj, a istovremeno i 11. na listi „najkorisnijih“.
Pre Burža, Danilo Anđušič je u karijeri nastupao i za ekipe Igokee, Partizana, Uniksa, Anvila, Virtusa iz Bolonje i Mege. Sa mladom reprezentacijom Srbije do 18 godina starosti osvojio je zlatnu medalju na šampionatu u Francuskoj, dok je dve godine ranije u Grčkoj sa svojom generacijom došao do još jednog zlatnog odličja.
Zanimljivo je da Burž sa klupe predvodio crnogorski stručnjak Savo Vučević, koji se već tri godine nalazi na čelu stručnog štaba ove ekipe. Prethodno je dve godine sa uspehom bio član stručnog štaba Monaka, koji je trenutno u rukama Saše Obradovića.

        Foto: 
        MN Press
      
