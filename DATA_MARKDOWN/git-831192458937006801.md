
# Σάλος! Συνελήφθη πασίγνωστος 79χρονος ηθοποιός! Τι συνέβη?…

Published at: **2019-11-03T16:30:13+00:00**

Author: ****

Original: [europost.gr](https://europost.gr/salos-synelifthi-pasignostos-79chronos-ithopoios-ti-synevi/)

Ο ηθοποιός, Τζέιμς Γκρόμγουελ συνελήφθη κατά τη διάρκεια διαδήλωσης της οργάνωσης PETA – Άνθρωποι για την ηθική μεταχείριση των ζώων, στο πανεπιστήμιο του Τέξας, Texas A&M University.
Ο 79χρονος ηθοποιός συμμετείχε σε διαδήλωση με αίτημα τον τερματισμό των πειραμάτων σε ζώα για ερευνητικούς λόγους.
Η διαδήλωση πραγματοποιήθηκε την περασμένη Τρίτη, την ώρα που συνεδρίαζε η Σύγκλητος του Πανεπιστημίου και σύμφωνα με το περιοδικό People, ο Τζέιμς Κρόμγουελ ήταν έξω από το εργαστήριο, όπου σκυλιά ράτσας γκόλντεν ριτρίβερ χρησιμοποιούνται για ιατρική έρευνα.
Ο ηθοποιός κατηγορήθηκε ότι παρεμπόδισε τη λειτουργία του εργαστηρίου και για διατάραξη της τάξης και μεταφέρθηκε στη φυλακή της κομητείας Μπράζος.
Σύμφωνα με την Washington Post ο ηθοποιός αποφυλακίστηκε μετά την καταβολή εγγύησης ύψους 5.000 δολαρίων.
Στην ίδια διαδήλωση συνελήφθη ο 34χρονος αθλητής του μπέιζμπολ Τζέρεμι Μπέκαμ.
«To Texas A&M συνεχίζει να υποβάλει σε βασανισμούς σκύλους, παρόλο που αυτά τα πειράματα που διεξάγονται επί δεκαετίες δεν έχουν οδηγήσει σε θεραπεία ασθενών με μυϊκή δυστροφία» ανέφερε ο Τζέιμς Κρόμγουελ σε δήλωσή του. «Ήρθε η ώρα να αφεθούν τα σκυλιά ελεύθερα και οι φίλοι μου στην PETA και εγώ θέλουμε να βρεθούν οικογένειες να τα πάρουν στα σπίτια τους και να μπορούν να ζήσουν το υπόλοιπο της ζωής τους ήσυχα» πρόσθεσε.
Ο βραβευμένος με Emmy Τζέιμς Κρόμγουελ έχει συλληφθεί και στο παρελθόν σε διαδηλώσεις της PETA υπέρ της προστασίας των δικαιωμάτων των ζώων.
Πηγή: ΑΠΕ-ΜΠΕ
