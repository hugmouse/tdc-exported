
# ЦИК: Към 12,30 избирателната активност е 18,28 %

Published at: **2019-11-03T15:01:22+00:00**

Author: **Стандарт, снимка Канал 3**

Original: [Стандарт Новини](https://standartnews.com/blgariya-mestni-izbori-2019/tsik-km-1230-izbiratelnata-aktivnost-e-1828-405736.html)

"Избирателната активност към 12,30 часа е 18,26 %, съобщи на пресконференция говорителят на ЦИК Александър Андреев. В сравнение с първия тур на местните избори на 27 октомври активността е по-ниска, като тогава е била 23.54%. Спрямо изборите на втори тур през 2015-та година, активността също е по-ниска", допълни той.
Най-много хора към 12.30 ч. са гласували в Георги Дамяново - 56.79% от имащите право на глас 56,79 %". Най-ниска е активността във Варна и Пловдив – съответно 10,5 % и 10,6 %.
Подадените сигнали за нарушения от началото на изборния ден са 70 на брой. По групи – нарушения на организацията, свързаните с работата на СИК и нарушения на избирателните права са 45. 24 са сигналите за предизборна агитация, 2 за купуване на гласове", каза говорителят на ЦИК Александър  Андреев.
"При агитацията, основните нарушения са агитация в социалните мрежи на страниците на някои от кандидатите, също агитационни материали за подкрепа. Социалните мрежи не представляват медийни услуги, ЦИК там няма правомощия."
"Други нарушения за публикуване на социологически проучвания- има няколко сигнала, 3 от новинарски услуги, 2 нарушения се анализират. При организацията и нарушенията на изборните права – сигнали, че при попълването на бюлетините се отбелязва знака, като се поставят една върху друга бюлетините. Това може да е основание да бъде недействителна."
"Имаше сигнали за опашки пред СИК в "Красна поляна", извършени са проверки. Пред избирателното помещение не са поставени образци, или липсва един екземпляр, сигналите са препратени към ОИК и се предприемат действия.", допълни още говорителят на ЦИК.
 
