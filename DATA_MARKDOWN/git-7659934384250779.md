
# مایکل آرون: جدایی حوثی ها از ایران امکان پذیر است

Published at: **2019-11-01T14:45:00+00:00**

Author: ****

Original: [الشرق الاوسط فارسی](https://aawsat.com/persian/home/article/1971881/%D9%85%D8%A7%DB%8C%DA%A9%D9%84-%D8%A2%D8%B1%D9%88%D9%86-%D8%AC%D8%AF%D8%A7%DB%8C%DB%8C-%D8%AD%D9%88%D8%AB%DB%8C-%D9%87%D8%A7-%D8%A7%D8%B2-%D8%A7%DB%8C%D8%B1%D8%A7%D9%86-%D8%A7%D9%85%DA%A9%D8%A7%D9%86-%D9%BE%D8%B0%DB%8C%D8%B1-%D8%A7%D8%B3%D8%AA)

آیا جدایی ایران از حوثی ها امکان پذیر است؟ «الشرق الاوسط» در گفتگوی تلفنی با مایکل آرون سفیر انگلستان در یمن این پرسش را با وی در میان گذاشت.آرون گفت «بله. به نظرم باید حوثی ها به شرایط کنونی خود در یمن و در میان مردم این کشور و نیز جوامع شبه جزیره عرب و همسایگانشان و در راس آنها سعودی نگاهی بیندازند. سعودی بزرگ تر و مهم ترین کشور همسایه یمن به شمار می رود».آرون افزود «دولت انگلیس بر این باور است که ایران در یمن نقش غیر سازنده و منفی ایفا می کند. ایران با دادن تسلیحات به حوثی ها منجر به طولانی تر شدن جنگ می شود. ما به دنبال توقف حمایت نظامی ایران از حوثی ها هستیم تا بدین ترتیب شرایط برای پایان جنگ در کشور مهیا گردد».این دیپلمات انگلیسی از موضع سعودی به «دیدگاه شفاف و بااقتدار» یاد کرد و افزود «ما از موضع گیری سعودی استقبال می کنیم. دولت انگلیس بر این باور است که سعودی با توجه به منافع ملی خود در پی پایان این جنگ است. سعودی به دنبال تامین آینده بهتر برای یمن است یعنی کشوری که به صلح و شکوفایی و ثبات برسد».او یادآور شد «دولت انگلیس از تلاش های سعودی و اقدامات شاهزاده خالد بن سلمان (معاون وزیر دفاع سعودی) درباره پرونده جنوب یمن و در کل مساله یمن حمایت می کند. ما در کل نقش سعودی را مهم ارزیابی و از آن حمایت می کنیم». او گفت که ۶ بار به مسقط سفر کرده و با محمد عبد السلام سخنگوی حوثی ها در آنجا ملاقات کرده است. و در یکی از این سفرها با عبد السلام و عبد الملک العجری و احمد الشامی (دو همراه عبد السلام که تصاویری از آنها در جریان سفر او به تهران نیز منتشر شد) در منزل عبد السلام نیز دیدار کرده و با هم ناهار خوردند. آرون همچنین پیشتر با سخنگوی حوثی ها در جریان ملاقات با حسن نصرالله دبیر کل «حزب الله» لبنان دیدار کرده است.او در پاسخ به پرسش درباره اینکه «آیا حرف حوثی ها را باور می کنید»؟ گفت «البته اینکه باور کنم یا نه مهم نیست. آنچه مهم است اقدامات عملی آنان است. آنها باید در عمل جدیت خود را نشان دهند. این نکته در مورد دولت یمن و شورای انتقالی و کلیه گروه ها نیز صدق می کند».
