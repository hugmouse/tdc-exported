
# ไมค์คว้าศิลปินต่างชาติยอดนิยม ย้ำความฮอตในจีน

Published at: **2019-11-03T06:45:00+00:00**

Author: ****

Original: [เดลินิวส์](https://www.dailynews.co.th/entertainment/739790)


        ไมค์-พิรัชต์ ฮอตต่อเนื่อง คว้ารางวัลศิลปินต่างชาติยอดนิยม ตอกย้ำความฮอตสุดๆในจีน
      
ยังคงร้อนแรงและฮอตอย่างต่อเนื่องในประเทศจีนทีเดียว สำหรับกระแสของนักแสดงและนักร้องคนดัง ไมค์-พิรัชต์ นิธิไพศาลกุล โดยตลอดเวลาที่หนุ่มไมค์ไปลุยงานที่จีน เจ้าตัวก็มีผลงานเป็นที่นิยมและมีฐานแฟนคลับเพิ่มมากขึ้นเรื่อยๆ และล่าสุดเจ้าตัวยังก้าวกระโดดสู่ฮอลลีวูดกับการร่วมเป็นหนึ่งในนักแสดงภาพยนตร์เรื่อง The Misfits ประกบ “เพียร์ช บรอสแนน” อีกด้วย
ล่าสุดเป็นการตอกย้ำกระแสความนิยมในตัวของหนุ่มไมค์ได้เป็นอย่างดี หลังเจ้าตัวคว้ารางวัล Overseas Outstanding All-Around Artist Award จากเวที Fresh Asia Music Award 2019 ที่จัดขึ้น ณ เมืองปักกิ่ง ประเทศจีนมาครอง
ไมค์ เผยว่า “ผมรู้สึกเป็นเกียรติและดีใจมากที่ได้รับรางวัลนี้ ขอบคุณทุกแรงสนับสนุนของแฟนๆที่มีให้ไมค์เสมอมา และปีนี้เป็นปีที่ 2 สองที่ได้รับรางวัลนี้ ถือว่าเป็นแรงผลักดันให้ตั้งใจสร้างผลงานดีๆออกมาให้แฟนๆได้ติดตามกันต่อไป หลังจากนี้ไมค์เองก็จะให้มีผลงานออกมาเรื่อยๆทั้งเพลง ซีรีส์ และรายการวาไรตี้ ยังไงก็ฝากด้วยติดตามผมด้วยครับ”
 
