
# Прогноз і ставка. «Олександрія» – «Маріуполь»: втома може завадити «жовто-чорним» здобути перемогу

Published at: **2019-11-02T11:41:00+00:00**

Author: **Анатолій Плохотнюк**

Original: [Рейтинг Букмекерів](https://bookmaker-ratings.com.ua/tips/prognoz-i-stavka-oleksandriya-mariupol-vtoma-mozhe-zavadyty-zhovto-chornym-zdobuty-peremogu/)

У неділю в рамках 13-го туру УПЛ відбудеться матч сусідів по турнірній таблиці. У Олександрії господарі поля намагатимуться у другому поспіль матчі порадувати глядачів, що прийдуть підтримати команду на КСК «Ніка». Напружений графік «Олександрії» вкупі з якісною грою «Маріуполя» у жовтні обіцяють нам запеклу боротьбу у цій зустрічі.

        14:00, 03 лис 2019
      
Три останніх матчі сьогоднішні господарі поля закінчили нічиїми, але усі ці результати були із «солодким присмаком». Спочатку «Олександрія» зуміла вистояти у Франції проти «Сент-Етьєна» у матчі третього туру групового етапу Ліги Європи. Через кілька днів у Харкові клубу з Кіровоградської області вдалося вперше у поточному чемпіонаті відібрати очки у «Шахтаря». А вже у середу основний та додатковий час матчу 1/8 фіналу Кубку України із «Зорею» не виявив переможця, а у серії післяматчевих пенальті перемогли «жовто-чорні».
Повернемося до останнього матчу чемпіонату. Звичайно ж, завоювати заліковий бал із одноосібним лідером чемпіонату вдалося, у чергу, завдяки самовідданій грі Паньківа на останньому рубежі. Голкіпер збірної України «зловив кураж» і завадив усім спробам господарів поля вразити його ворота. Слід зазначити, що й гості не відсиджувалися у захисті та іноді досить небезпечно контратакували. Мали шанси «засмутити» Пятова Шастал, Довгий та Задерака, але й голкіпер «гірників» був у той день бездоганним.
У турнірній таблиці домашніх матчів «Олександрія» займає друге місце із чотирма перемогами та двома поразками у шести турах. Програли «Шахтарю» та «Десні», а усі команди з нижньої шістки переграли, щоразу забиваючи по два гола.
Підопічні Олександра Бабича не програють вже у п’яти матчах, вигравши чотири з них. Команда зуміла піднятися на шосту позицію в чемпіонаті, перемігши у останньому турі «Колос», та вийшла до чвертьфіналу національного кубку. У останньому матчі донецький «Олімпік» був переможений із мінімальним рахунком 1:0, а переможний гол із пенальті на п’ятій хвилині компенсованого часу провів Чурко.
Слід зазначити, що у попередньому турі, незважаючи на переконливий рахунок 2:0, «азовці» могли й не здобути перемогу, якби не Гальчук. Євген кілька разів рятував свою команду ще за нічийного рахунку та наприкінці матчу. Самі ж господарі забили по голу у кінцівках кожного з таймів – результативними ударами відзначились Кирюханцев та Топалов.
З шести матчів на виїзді «Маріуполь» виграв один (у «Львова»), три зіграв унічию та двічі програв («Колосу» та «Шахтарю»).
Починаючи з 2017-го року сьогоднішні суперники зустрічалися сім разів. Команди здобули по дві домашні перемоги та три зустрічі завершили нічиїми. У другому турі поточного сезону більшу частину матчу на табло горіли нулі, а фінальний свисток зафіксував перемогу «Маріуполя» із рахунком 2:1.
Мені здається, що втома, яка накопичилася у господарів поля, може стати на заваді їх перемозі. До виснажливих матчів у чемпіонаті та Лізі Європи слід додати 120 хвилин кубкового двобою із луганським клубом. У підсумку обираю перемогу «Олександрії» в 1 гол або нічию за 1,78.
