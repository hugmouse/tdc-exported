
# शिकंजे में अनंत: पुलिस ने अनंत सिंह के खिलाफ यूएपीए एक्ट के तहत नहीं किया चार्जशीट

Published at: **2019-11-07T15:16:28+00:00**

Author: **पटना। हिन्दुस्तान प्रतिनिधि**

Original: [https://www.livehindustan.com](https://www.livehindustan.com/bihar/story-police-did-not-charge-sheet-against-anant-singh-under-uapa-act-2837212.html)

एके 47 मामले की जांच कर रही पुलिस ने मोकामा विधायक अनंत सिंह के खिलाफ आतंकवादी या संगठित अपराध के तहत कोई ठोस साक्ष्य अबतक नहीं खोज पायी है। अनुसंधानकर्ता एएसपी लिपी सिंह ने यूएपीए एक्ट के तहत पटना सीजेएम कोर्ट में चार्जशीट दायर नहीं किया है।
इस धारा व अन्य बिन्दुओं पर पुलिस अभी अनुसंधान कर रही है। हालांकि इस कांड के सूचक बाढ़ थाने के थानेदार संजीत कुमार हैं, जिसमें अपराधिक षडंयत्र चोरी का सामान बरामद, प्रतिबंधत स्वचालित हथियार एके 47 बरामदगी, विस्फोट अधिनियम और आंतकवादी गतिविधि या संगठित अपराध की धारा यूएपीए के तहत एफआईआर दर्ज की थी। इस चर्चित कांड का अनुसंधान एएसपी लिपि को दिया गया। अनुसंधानकर्ता ने इस कांड की जांच करते हुए विधायक अननंत सिंह और उनके केयर टेकर सुनील राम के खिलाफ ठोस साक्ष्य इकट्ठा करने का दावा करते हुए पटना के सीजेएम कोर्ट में बुधवार को चार्जशीट दायर की थी। 
एके 47 मामले में नहीं हुई पेशी इस कांड में पुलिस द्वारा दायर चार्जशीट के आधार पर पटना के सीजेएम मनीष द्विवेदी ने विधायक अनंत सिंह और उनके केयर टेकर सुनील राम के खिलाफ आर्म्स एक्ट की धारा, विस्फोटक अधिनियम और आपराधिक षडंयत्र की धारा के तहत संज्ञान लिया है। इस कांड में सुनवाई के लिए सीजेएम ने गुरुवार को विधायक अनंत सिंह और उनके केयर टेकर सुनील राम की पेशी के लिए तिथि निर्धारित की थी। निर्धारित तिथि होने के बाद भी भागलपुर जेल प्रशासन ने विधायक अनंत सिंह को इस कांड में पेश नहीं किया। 
अन्य तीन मामलों में हुई पेशीवहीं, दूसरी ओर भागलपुर जेल से विधायक अनंत सिंह को एमपी एमएलए के विशेष कोर्ट में चल रहे तीन पुराने मामलों पेशी की गई। एमपी एमएलए कोर्ट में विधायक के तीन मामलों की सुनवाई होनी थी, पर भागलपुर से जेल से दोपहर बाद तीन बजे के बाद पटना सिविल कोर्ट में पेश किया गया। एमपीएमएल कोर्ट में विधायक के तीन मामलों में से एक मामला चुनाव से संबंधित आदेश आचार संहिता का मामला था, जो अभियोजन गवाही के लिए लंबित चल रहा है। इस मामले में अभियोजन पदाधिकारी या पुलिस प्रशासन द्वारा अभियोजन गवाह पेश नहीं किया गया। 
दूसरा अपराधिक मामला बेऊर जेल में आपत्तिजनक सम्मन बरामदगी से संबंधित है। इस कांड पुलिस प्रशसान ने विधायक अनंत सिंह के पास सिगरेट बरामद किया था। इसी मामले में एमएलसी रीत लाल यादव और पूर्व सांसद विजय कृष्ण भी आरोपित हैं। इस मामले  में गुरुवार को अनंत सिंह तीन बजे पेश किया गया जबकि  रीतलाल यादव को पेश किया गया जबकि पूर्व सांसद विजय कृष्ण को बेऊर जेल से पेश नहीं किया गया। एमपी एमएलए के विशेष न्यायाधीश राजीव नयन ने  इस कांड में आरोपियों पर आरोप गठन के लिए शुक्रवार को तिथि निर्धारित की है और बेऊर जेल प्रशासन को सभी आरोपियों को पेश करने का निर्देश दिया। वहीं तीसरे मामले में विधायक अनंत सिंह के वकील सुनील कुमार ने कोर्ट से अनुरोध किया इस मामले आरोप विमुक्ति आवेदन पर सुनवाई करनी है। 
आरोप गठन के लिए आज होंगे पेश बेऊर जेल मामले में विधायक अनंत सिंह, एमएलसी रीतलाल व पूर्व सांसद विजय कृष्ण शुक्रवार को एमपी एमएलए कोर्ट के विशेष राजीव नयन के कोर्ट में पेश किए जाएंगे। जहां आरोप गठन के बिन्दु पर सुनवाई होगी। यह मामला वर्ष 2015 का है जब तीनों बेऊर जेल में बंद थे। जेल प्रशासन की ओर से की गई छापेमारी में तीनों के पास आपत्तिजनक वस्तुएं बरामद हुईं थीं। 
बेऊर जेल में गुजरी रातएमपीएमएलए कोर्ट में पेशी के बाद कड़ी सुरक्षा में विधायक को बेऊर जेल भेज दिया गया। जेल प्रशासन के मुताबिक उन्हें जेल के डिवीजन वार्ड में रखा गया है। इससे पूर्व भी विधायक को इसी वार्ड में रखा गया था।  
पूर्व की भांति दिखे विधायकविधायक अनंत सिंह पहले की ही तरह सफेद पैंट व शर्ट पहने हुए थे और माथे पर लाल टीका लगाए थे। वह काला चश्मा भी पहने थे। जब उनकी कोर्ट में पेशी हुई तो उन्होंने काला चश्मा उतार लिया। पता चला कि इंफेक्शन के चलते उनकी दोनों आंखें लाल थीं। 
एक झलक पाने को बेताब थे समर्थकविधायक की पेशी की सूचना पर दोपहर बाद ही उनके समर्थक कोर्ट परिसर में मंडराने लगे थे। समर्थक विधायक की एक झलक पाने को बेताब थे। कोर्ट में पेशी से निकलने के बाद विधायक के समर्थक उनके आगे-पीछे हो लिए। हाथ हिलाकर विधायक ने अपने समर्थकों का अभिवादन स्वीकार किया।
साजिश के तहत मुझे फंसाया गयापेशी के बाद विधायक ने आरोप लगाते हुए कहा कि साजिश के तहत मुझे फंसाया गया है। इसमें कई लोगों की अहम भूमिका है। एके 47 बरामदगी व ऑडियो वॉयरल मामले में सब कुछ मनगढंत कहानी रची गई है। साजिश के तहत ही मुझे बेऊर जेल से भागलपुर जेल भेजा गया है।
