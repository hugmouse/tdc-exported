
# ట్రైనీ ఐపీఎస్‌ కొక్కంటి మహేశ్వర్‌ మోసం చేశారు-బిరుదల భావన

Published at: **2019-11-06T15:52:47+00:00**

Author: ****

Original: [Andhrajyothy](https://www.andhrajyothy.com/artical?SID=947984)

ADVT
హైదరాబాద్‌: ట్రైనీ ఐపీఎస్‌ కొక్కంటి వెంకట మహేశ్వర్‌రెడ్డి తనను మోసం చేశారంటూ బిరుదుల భావన అనే యువతి ఆరోపించింది. 2009 నుంచి ప్రేమించుకున్నామని, 2018 ఫిబ్రవరిలో వివాహం కూడా చేసుకున్నామని తెలిపారు. వివాహం తర్వాత సికింద్రాబాద్‌లో ఒక కొన్నిరోజులు ఉన్నామని అన్నారు. వివాహం గురించి ఇంట్లో చెప్పమంటే సెటిల్‌ అయ్యాక చెప్తా అన్నాడు. తీరా ఐపీఎస్‌ అయ్యాక ఎక్కువ కట్నం ఇచ్చే సంబంధం వస్తుందనిముఖం చాటేశారని పేర్కొంది. మాది తక్కువకులం కాబట్టి ఇంట్లోవాళ్లు ఒప్పుకోరని చెబుతున్నాడని వివరించింది. నా భర్త, ఆయన మిత్రుడు నాగేందర్‌రెడ్డి ఇద్దరు కలిసి తనను చిత్రహింసలకు గురిచేశారని వెల్లడించింది. తొమ్మిదేళ్ల ప్రేమలో నాకులం గురించి ఎప్పుడూ మాట్లాడ లేదు. కానీ పెద్దకట్నం సంబంధం రాగానే తక్కువ కులం అని సాకు చెబుతున్నాడని, పోలీసులకు ఫిర్యాదుచేసినా ఫలితం లేదని భావన వెల్లడించింది. తెలంగాణడీజీపీ, రాచకొండ కమిషనర్‌ మహేశ్‌భగవత్‌ వద్దకు వెళ్తే వారు కూడా స్పందించలేదని ఆరోపించింది. రాచకొండ కమిషనర్‌ ఐపీఎస్‌ హోదాని చూపించారు. కుషాయిగూడ ఏసీపీ శివకుమార్‌ మమ్మల్ని నీచంగా చూస్తున్నారని తెలిపింది. మాకు న్యాయం చేయక పోగా ఇబ్బందులకు గురి చేస్తున్నారని ఆరోపించింది.
