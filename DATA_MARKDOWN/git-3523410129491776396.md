
# 
        منع مذاکره با آمریکا منطق محکمی دارد/ مذاکره با آمریکا مشکلات کشور را حل نمی‌کند
      

Published at: **2019-11-03T12:10:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637743/%D9%85%D9%86%D8%B9-%D9%85%D8%B0%D8%A7%DA%A9%D8%B1%D9%87-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D9%85%D9%86%D8%B7%D9%82-%D9%85%D8%AD%DA%A9%D9%85%DB%8C-%D8%AF%D8%A7%D8%B1%D8%AF-%D9%85%D8%B0%D8%A7%DA%A9%D8%B1%D9%87-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D9%85%D8%B4%DA%A9%D9%84%D8%A7%D8%AA-%DA%A9%D8%B4%D9%88%D8%B1-%D8%B1%D8%A7-%D8%AD%D9%84-%D9%86%D9%85%DB%8C%E2%80%8C%DA%A9%D9%86%D8%AF)

گروه سیاسی: در آستانه‌ ۱۳ آبان، روز دانش‌آموز، هزاران نفر از دانش‌آموزان و دانشجویان، صبح امروز با حضور در حسینیه‌ امام خمینی با رهبر معظم انقلاب اسلامی دیدار کردند.
به گزارش بولتن نیوز به نقل از پایگاه اطلاع رسانی دفتر مقام معظم رهبری، مهمترین بخش های بیانات رهبر معظم انقلاب به شرح زیر است:
آمریکا از آبان ۴۳ که رژیم دست‌نشانده‌اش در ایران، امام عزیز ما را تبعید کرد تا آبان سال ۹۸ هیچ تغییری نکرده؛ آمریکا همان آمریکا است؛ همان گرگ‌صفتی و دیکتاتوریِ جهانی و بین‌المللی، همان شرارت و حدنشناسی، امروز هم [در] آمریکا هست.
بله، امروز آمریکا از سال ۴۳ ضعیف‌تر شده لکن درعین‌حال وحشی‌تر و وقیح‌تر شده است.
آمریکا همیشه با ملت ایران دشمنی کرده؛ حتی در رژیم طاغوت قبل از انقلاب هم که یک دولت ملی را در سال ۱۳۳۲ ساقط کرد. البته آن دولت هم تقصیر داشت که به آمریکا اعتماد کرده بود.
بعد از انقلاب هم که تا امروز همه‌اش تحریم و تهدید و بدگویی و مشکل‌تراشی و نفوذ بوده.
بعضی‌ها تاریخ را تحریف میکنند که "شروع اختلافات از تسخیر لانه جاسوسی بوده"؛ این تحریف تاریخ است. اختلاف بین ملت ایران با دولت آمریکا از ۲۸مرداد و قبل آن بود که آنها ملت ایران را دچار یک رژیم فاسد وابسته کردند
مهمترین پاسخ ما در مقابل دشمنی آمریکا، جلوگیری از نفوذ مجدد سیاسی آنهاست
-️ انقلاب اسلامی اساساً علیه آمریکا بود و شعارهای مردم، ضدآمریکایی بود.
-️ آمریکا هم از سال ۵۷ تا امروز که ۴۱ سال گذشته، هر کاری که در دشمنی بلد بوده علیه ملت ایران انجام داده؛ کودتا و تحریکات و تجزیه‌طلبی‌ها و محاصره و ... .
-️ البته ما هم بیکار نبوده‌ایم و در موارد زیادی طرف مقابل را به گوشه‌ی رینگ برده‌ایم؛ ولی مهم‌ترین پاسخی که جمهوری اسلامی در مقابل توطئه‌های آمریکا داده این بوده که راه ورود و نفوذ مجدد سیاسی آمریکا به کشور را بسته است.
منع مذاکره با آمریکا منطق محکمی دارد
-  اینکه برخی خیال میکنند مذاکره با آمریکا مشکلات کشور را حل میکند، صددرصد اشتباه است
️- یکی از راه‌های بستن راه نفوذ آمریکا، منع مذاکره است. این البته برای آمریکا خیلی سخت است. آمریکای مستکبر که منت میگذارد تا با سران بقیه‌ی کشورها بنشیند و حرف بزند، سالها است که اصرار میکند با سران جمهوری اسلامی مذاکره کند و جمهوری اسلامی امتناع میکند. این معنایش این است که ملت و حکومتی در دنیا هست که زیر بار قدرت طاغوتی و دیکتاتوری آمریکا نمیرود.
-️ این منع مذاکره، یک منطق محکمی دارد؛ راه نفوذ دشمن را میبندد، ابهت جمهوری اسلامی را به دنیا نشان می‌دهد و ابهت پوشالی آمریکا را در چشم جهانیان میشکند.
-️  بعضی خیال میکنند که مذاکره مشکلات کشور را حل میکند. این اشتباه بزرگی است؛ صددرصد اشتباه است. 
-️ طرف مقابل، قبول مذاکره از سوی ایران را به معنای به زانو درآوردن جمهوری اسلامی میداند و میخواهد بگوید "توانستیم ایران را به زانو دربیاوریم" و میخواهد اثبات کند که سیاست فشار حداکثری درست بوده و بعد هم هیچ امتیازی نخواهد داد.
ادامه دارد...
