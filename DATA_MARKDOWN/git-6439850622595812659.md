
# বাংলাদেশের জয় নিয়ে যা বলছে ভারতীয় গণমাধ্যম

Published at: **2019-11-04T12:34:00+00:00**

Author: ****

Original: [Daily Janakantha](http://www.dailyjanakantha.com/details/article/458596/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%9C%E0%A7%9F-%E0%A6%A8%E0%A6%BF%E0%A7%9F%E0%A7%87-%E0%A6%AF%E0%A6%BE-%E0%A6%AC%E0%A6%B2%E0%A6%9B%E0%A7%87-%E0%A6%AD%E0%A6%BE%E0%A6%B0%E0%A6%A4%E0%A7%80%E0%A7%9F-%E0%A6%97%E0%A6%A3%E0%A6%AE%E0%A6%BE%E0%A6%A7%E0%A7%8D%E0%A6%AF%E0%A6%AE)

অনলাইন ডেস্ক ॥ আগে ভারত-পাকিস্তান ম্যাচ মানেই ছিল চরম উত্তেজনা। এখন এই উত্তেজনার অংশ হয়েছে বাংলাদেশও। এটাকে বলা যায় উপমহাদেশের ক্রিকেটে বাড়তি উত্তেজনা।
এই উত্তেজনা শুধু বাংলাদেশের দর্শক-সমর্থকদের মধ্যেই নয়, ভারতীয়দের মধ্যেও। কেউ কেউ এমনও বলেন, ভারত-পাকিস্তানের লড়াইয়ের জায়গাটা দখল করছে বাংলাদেশ।
যে যাই হোক, ভারতের বিপক্ষে টি-টোয়েন্টিতে পরপর আটটি ম্যাচ হেরে গেলেও নবম ম্যাচে দুর্দান্ত জয় পেয়েছে বাংলাদেশ। আর জয় উত্তেজনা আরও বাড়িয়ে দিয়েছে।
বাংলাদেশের সবগুলো পত্রিকায় আজ (সোমবার) প্রথম পাতায় স্থান পেয়েছে টাইগারদের ঐতিহাসিক জয়ের খবর। ব্যতিক্রম হয়নি ভারতের সংবাদমাধ্যমগুলোর বেলায়ও। পশ্চিমবঙ্গ থেকে শুরু করে ভারতের সবগুলো পত্রিকাতেই স্থান পেয়েছে বাংলাদেশের জয়ের খবর। প্রায় সবগুলো পত্রিকাই মুশফিকুর রহিমের প্রশংসা করে তাকে শিরোনামে টেনেছে।
পশ্চিমবঙ্গের আনন্দনবাজার পত্রিকা তাদের স্বভাবসুলভ শিরোনাম করেছে, ‘ভাঙাচোরা দল নিয়েও এই প্রথম ভারতের বিরুদ্ধে টি-টোয়েন্টি ম্যাচে জিতলো বাংলাদেশ’।
আরেক পত্রিকা এই সময় মুশফিকের প্রশংসা করে শিরোনাম করেছে, ‘অনবদ্য মুশফিকুর, এই প্রথম T20- তে বাংলাদেশের কাছে হার ভারতের!’
বর্তমান পত্রিকা শিরোনাম করেছে, ‘মুশফিকুরের কাছে হার মানল টিম ইন্ডিয়া’।
ভারতের জনপ্রিয় টাইমস অব ইন্ডিয়া মুশফিককে টেনে শিরোনাম করেছে, ‘Mushfiqur Rahim guides Bangladesh to maiden T20I win against India. (মুশফিকুর রহিম ভারতের বিপক্ষে বাংলাদেশকে প্রথম টি-টোয়েন্টি জয় এনে দিলেন’।
আরেক পত্রিকা এনডিটিভি মুশফিকুর রহিম ও মাহমুদউল্লাহ রিয়াদের আলিঙ্গনের ছবি দিয়ে শিরোনাম করেছে, ‘Mushfiqur Rahim Stars As Bangladesh Register First-Ever T20I Win vs India. (ভারতের বিপক্ষে বাংলাদেশের প্রথম টি-টোয়েন্টি জয়ে নায়ক মুশফিকুর রহিম।’
দ্য হিন্দু পত্রিকাও প্রায় এনডিটিভির মতো শিরোনাম করেছে, ‘India vs Bangladesh 1st T20 | Mushfiqur Rahim stars in Bangalesh’s first win over India in T20Is. (ভারত বনাম বাংলাদেশ প্রথম টি-টোয়েন্টি। টি-টোয়েন্টিতে ভারতের বিপক্ষে বাংলাদেশের প্রথম জয়ে মুশফিকুর রহিম তারকা।’
হিন্দুস্থান টাইমস লিখেছে, ‘India vs Bangladesh: Mushfiqur Rahim guides visitors to historic win in Delhi T20I (ভারত বনাম বাংলাদেশ : দিল্লিতে টি-টোয়েন্টিতে সফরকারীদের ঐতিহাসিক জয় এনে দিলেন মুশফিকুর রহিম।’
মুম্বাই মিরর তাদের ফ্রন্ট পেজে শিরোনাম করেছে, ‘BANGLA BLAZE AWAY IN HAZE.’। ভেতরের পেইজে করেছে, ‘Mushfiqur Rahim shines as Bangladesh beat India by 7 wickets. (আলো ছড়ালেন মুশফিকুর রহিম, ভারতকে ৭ উইকেটে হারালো বাংলাদেশ’।
