
# انهدام یک باند آدم‌ ربایی در تهران

Published at: **2019-11-02T12:31:00+00:00**

Author: ****

Original: [جامعه خبری تحلیلی الف](https://www.alef.ir/news/3980811086.html)

رئیس پلیس پایتخت از انهدام باند بزرگ آدم‌ربایی خبر داد.
به گزارش تسنیم، سردار حسین رحیمی پیش از ظهر امروز در نشست خبری با اشاره به بازداشت متهمان یکی از باندهای بزرگ آدم‌ربابی، درباره جزئیات این خبر اظهار کرد: این باند پس از ربایش سوژه‌ها، از خانواده‌های آنها مبالغ کلان درخواست می‌کردند.
رئیس پلیس پایتخت افزود: تاکنون چهار فقره آدم‌ربایی توسط این باند شناسایی شده است، این متهمان در آخرین اقدام، پس از شناسایی سوژه و ربایش وی، درخواست 15 میلیون دلار و 10 میلیارد تومان از خانواده وی کردند اما خانواده فرد ربوده‌ شده با کارآگاهان همکاری خوبی کردند که در نهایت فرد ربوده شده سالم به خانواده بازگشت.
وی از بازداشت سرکرده و هفت عضو این باند خبر داد و گفت: سرکرده برای هر ربایش گروه جدیدی استخدام می‌کرد.
این مقام انتظامی خاطرنشان کرد: شاکی آخر توسط متهمان مورد شکنجه قرار گرفته بود و در یکی از نقاط اطراف تهران نگهداری می‌شد.
رحیمی با اشاره به پنج مورد سابقه کیفری جعل، کلاهبرداری و موادمخدر سرکرده باند، خاطرنشان کرد: این متهم حدوداً 60 سال سن دارد.
فرمانده انتظامی تهران بزرگ با بیان اینکه از ابتدای سال جاری تاکنون 9 مورد آدم‌ربابی در تهران به وقوع پیوسته، متذکر شد: تمام این 9 مورد کشف شده است.
