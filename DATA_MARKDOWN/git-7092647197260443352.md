
# مرکل خواستار ۱ میلیون ایستگاه شارژ خودروی برقی شد

Published at: **2019-11-05T12:18:00+00:00**

Author: **پایگاه خبری صنعت برق - برق نیوز BarghNews**

Original: [پایگاه خبری صنعت برق - برق نیوز BarghNews](https://barghnews.com/fa/news/39616/%D9%85%D8%B1%DA%A9%D9%84-%D8%AE%D9%88%D8%A7%D8%B3%D8%AA%D8%A7%D8%B1-%DB%B1-%D9%85%DB%8C%D9%84%DB%8C%D9%88%D9%86-%D8%A7%DB%8C%D8%B3%D8%AA%DA%AF%D8%A7%D9%87-%D8%B4%D8%A7%D8%B1%DA%98-%D8%AE%D9%88%D8%AF%D8%B1%D9%88%DB%8C-%D8%A8%D8%B1%D9%82%DB%8C-%D8%B4%D8%AF)

آنگلا مرکل صدر اعظم آلمان خواستار تاسیس یک میلیون ایستگاه شارژ برای وسایل نقلیه برقی تا سال ۲۰۳۰ شد. به گزارش برق نیوز، تعداد ایستگاه‌های شارژ خودرو‌های برقی در آلمان هنوز کم است و فاصله زیادی بین هر ایستگاه وجود دارد، اما به احتمال قریب به یقین طی یک دهه آتی حداقل در آلمان مثل پمپ‌های بنزین در همه جا می‌توان آن‌ها را دید و دسترسی آسانی به آن‌ها به وجود خواهد آمد."آنگلا مرکل" صدر اعظم آلمان به تازگی اعلام کرده است که دولت تا سال ۲۰۳۰ می‌خواهد یک میلیون ایستگاه شارژ در این کشور داشته باشد. این رقم نشان دهنده رشد ۵۰ برابری نسبت به ۲۰ هزار ایستگاه موجود در حال حاضر است.این اظهارات در جلسات چهار نوامبر با صاحبان صنایع گفته شد تا در مورد چگونگی تسریع کار هر دو طرف (دولت و صنایع) برای رفتن به سمت وسایل نقلیه برقی صحبت کنند.این استراتژی گام به گام یک اقدام لازم است. اتحادیه اروپا می‌خواهد تا سال ۲۰۵۰ تولید آلاینده کربن را در این قاره به صفر برساند، اما کشور‌هایی مانند فرانسه عجله بیشتری دارند و می‌خواهند فروش خودرو‌های احتراقی را تا سال ۲۰۴۰ ممنوع اعلام کنند.اگر این اتفاق بیفتد، باید ایستگاه‌های شارژ به اندازه کافی وجود داشته باشد که رانندگان بتوانند بدون نگرانی خودروی برقی خود را شارژ کنند.هدف آلمان یک هدف قابل دستیابی است. خودروسازان آلمانی نه تنها تولید خودرو‌های برقی را دنبال می‌کنند، بلکه به فکر ساخت احداث شبکه‌های شارژ نیز هستند. آن‌ها علاقه‌مند به ایجاد شبکه‌های بزرگ شارژ برای افزایش فروش خودرو‌های برقی و بهبود اعتبار خود هستند. منبع: ایسنا
