
# প্রধানমন্ত্রীর ভ্যাকসিন হিরো পুরস্কার দেশের ভাবমূর্তি বৃদ্ধি করেছে ॥ স্বাস্থ্যমন্ত্রী

Published at: **2019-11-07T00:00:00+00:00**

Author: ****

Original: [Daily Janakantha](http://www.dailyjanakantha.com/details/article/459200/%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%AD%E0%A7%8D%E0%A6%AF%E0%A6%BE%E0%A6%95%E0%A6%B8%E0%A6%BF%E0%A6%A8-%E0%A6%B9%E0%A6%BF%E0%A6%B0%E0%A7%8B-%E0%A6%AA%E0%A7%81%E0%A6%B0%E0%A6%B8%E0%A7%8D%E0%A6%95%E0%A6%BE%E0%A6%B0-%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%AD%E0%A6%BE%E0%A6%AC%E0%A6%AE%E0%A7%82%E0%A6%B0%E0%A7%8D%E0%A6%A4%E0%A6%BF-%E0%A6%AC%E0%A7%83%E0%A6%A6%E0%A7%8D%E0%A6%A7%E0%A6%BF)

স্টাফ রিপোর্টার ॥ টিকাদানে বাংলাদেশ এখন গোটা বিশে^র রোল মডেলে পরিণত হয়েছে বলে জানিয়েছেন স্বাস্থ্যমন্ত্রী জাহিদ মালেক এমপি। তিনি বলেন, প্রধানমন্ত্রীর এবারের ভ্যাকসিন হিরো পুরস্কার প্রাপ্তি কোন ছোটখাটো বিষয় নয়। প্রধানমন্ত্রীর এই পুরস্কার প্রাপ্তিতে বাংলাদেশের ভাবমূর্তি গোটা বিশে^ বহুগুণ বৃদ্ধি পেয়েছে। টিকাদানে বাংলাদেশের স্বাস্থ্যখাতে যে হাজারো স্বাস্থ্যকর্মী দিনরাত পরিশ্রম করেছে আজ তারাও নিজেদের ভ্যাকসিন হিরোর সমপর্যায়ের ভাবতে পারছে। প্রধানমন্ত্রী এ কারণেই এই পুরস্কার গোটা দেশবাসীকে উৎসর্গ করেছেন। এই কার্যক্রম অব্যাহত রেখে ২০২৫ সালের মধ্যেই বাংলাদেশের অবস্থানকে এশিয়ার শ্রেষ্ঠত্বে পরিণত করতে আমাদের অঙ্গীকারাবদ্ধ হতে হবে।
বুধবার সকালে রাজধানীর কৃষিবিদ ইনস্টিটিউটে প্রধানমন্ত্রী শেখ হাসিনার ভ্যাকসিন হিরো পুরস্কার প্রাপ্তি উদ্যাপন অনুষ্ঠানে প্রধান অতিথির বক্তব্যে তিনি একথা বলেন।
স্বাস্থ্য সেবা বিভাগের সচিব মোঃ আসাদুল ইসলামের সভাপতিত্বে অনুষ্ঠানে অন্যান্যের মধ্যে উপস্থিত ছিলেন কমিউনিটি ক্লিনিক ও স্বাস্থ্য সহায়তা ট্রাস্টের চেয়ারম্যান অধ্যাপক ডাঃ সৈয়দ মোদাচ্ছের আলী, স্বাস্থ্য অধিদফরের মহাপরিচালক অধ্যাপক ডা. আবুল কালাম আজাদ, পরিবার পরিকল্পনা অধিদফতরের মহাপরিচালক কাজী আ. খ. ম. মহিউল ইসলাম, বিশ^ স্বাস্থ্য সংস্থার বাংলাদেশের প্রতিনিধি ডাঃ বার্ধন জাং রানা, ইউনিসেফের বাংলাদেশের উপ-প্রতিনিধি ভিরা ম্যান্ডনকা প্রমুখ।
