
# ధర్మాడి సత్యానికి ‘లైఫ్‌టైమ్‌ అచీవ్‌మెంట్‌’

Published at: **2019-11-01T04:18:36+00:00**

Author: ****

Original: [Andhrajyothy](https://www.andhrajyothy.com/artical?SID=943171)

Ph: 88865 47666ప్రవేశం ఉచితం ADVT
అమరావతి, అక్టోబరు 31 (ఆంధ్రజ్యోతి): గోదావరిలో మునిగిపోయిన బోటును వెలికితీసిన మత్య్సకారుడు ధర్మాడి సత్యానికి లైఫ్‌టైమ్‌ అచీవ్‌మెంట్‌ అవార్డు ఇవ్వనున్నట్లు వ్యవసాయశాఖ మంత్రి కురసాల కన్నబాబు చెప్పారు. గురువారం తాడేపల్లిలోని సీఎం క్యాంప్‌ కార్యాలయం వద్ద మంత్రి విలేకర్లతో మాట్లాడుతూ.. ధర్మాడి సత్యం చేసిన కృషిని గుర్తించి ఈ అవార్డు ఇవ్వాలని సీఎం జగన్‌ నిర్ణయించారని తెలిపారు. అలాగే పశ్చిమగోదావరి జిల్లా పెదవేగిలోని ఆయిల్‌పామ్‌ కర్మాగారం యాజమాన్య బాధ్యతలు ఇక నుంచి రైతులకే ఇవ్వాలని సీఎం కీలక నిర్ణయం తీసుకున్నారన్నారు. ప్రకాశం, గుంటూరు, పశ్చిమగోదావరి జిల్లాల్లోని పొగాకు రైతుల రుణాలు రీషెడ్యూల్‌ చేసే విషయాన్ని బ్యాంక్‌ అధికారులతో చర్చించనున్నట్లు చెప్పారు. రైతుల ఆత్మహత్యలపై ఇప్పటికి 700 కేసులు నమోదు కాగా, 385 కేసులు పరిశీలించాల్సి ఉందని చెప్పారు.
