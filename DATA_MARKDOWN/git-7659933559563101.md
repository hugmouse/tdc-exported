
# برگزاری بازی ایران و عراق در سایه ای از ابهام

Published at: **2019-11-03T15:45:00+00:00**

Author: ****

Original: [الشرق الاوسط فارسی](https://aawsat.com/persian/home/article/1974436/%D8%A8%D8%B1%DA%AF%D8%B2%D8%A7%D8%B1%DB%8C-%D8%A8%D8%A7%D8%B2%DB%8C-%D8%A7%DB%8C%D8%B1%D8%A7%D9%86-%D9%88-%D8%B9%D8%B1%D8%A7%D9%82-%D8%AF%D8%B1-%D8%B3%D8%A7%DB%8C%D9%87-%D8%A7%DB%8C-%D8%A7%D8%B2-%D8%A7%D8%A8%D9%87%D8%A7%D9%85)

همزمان با افزایش حجم اعتراضات در خیابان‌های عراق همه فعالیت‌های ورزشی در این کشور به تعطیلی کشیده شد و زمان برگزاری بازی‌های به تعویق افتاده نیز همچنان در سایه ای از ابهام قرار گرفته‌است و به نظر می‌رسد تا آرام شدن اوضاع فعلاً خبری از ورزش نباشد.به گزارش الشرق الاوسط، در همین راستا بازی‌های تیم ملی فوتبال عراق با ایران و بحرین در چارچوب مرحله انتخابی جام جهانی قطر به تعویف افتاده‌است و پس از لغو مسابقه تیم‌های نیروی هوایی عراق و مولودیه الجزایر در چارچوب مرحله یک‌هشتم نهایی جام باشگاه‌های کشورهای عربی در بصره، زمینه برای لغو بازی عراق با ایران یا برگزاری بازی در زمین بی‌طرف فراهم شده‌است.از دو ماه پیش تاکنون، تظاهرات اعتراضی در عراق جریان دارد و مردم شهرهای مرکزی و جنوبی این کشور خواستار اصلاحات اساسی در وضعیت سیاسی و اقتصادی کشور شده‌اند. این اتفاقات بخش‌های عمده عراق را مختل کرده و به علت نبود امنیت کامل در شهرها و برای جلوگیری از ورود معترضان به استادیوم‌ها، برخی از مسابقات ورزشی نیز لغو شده‌است.شدت گرفتن ناآرامی‌ها در عراق در شرایطی است که این کشور بعد از سال‌ها ممنوعیت در برگزاری رویدادهای بین‌المللی، توانسته مجوز فیفا برای برگزاری مسابقات خانگی خود در انتخابی جام‌جهانی را به دست آورد و ماه گذشته میزبان هنگ کنگ در این رقابت‌ها بود.در همین رابطه سایت موازین نیوز عراق به نقل از فدراسیون بین‌المللی فوتبال (فیفا) اعلام کرد که دیدار تیم‌های عراق و ایران مطابق برنامه در روز چهاردهم ماه نوامبر (۲۳ آبان) بصره برگزار خواهد شد. این خبر اما تاکنون از طرف منابع رسمی تأیید نشده‌است.در این میان، هیاتی متشکل از مقامات ایرانی برای ارزیابی شرایط عراق راهی بغداد شده‌اند.سایت الکره عراق نیز نوشت فدراسیون‌های ایران و بحرین دو رقیب آتی و مهم عراق در مقدماتی جام جهانی در تلاش برای خارج کردن بازی از شهر بصره هستند و از ورود مقامات فیفا به این موضوع خبر داد.پیش از این رئیس فدراسیون فوتبال عراق با افزایش نگرانی‌های طرفداران این کشور از مسئله میزبانی بصره مدعی شد در سفر به تهران هیچ‌کدام از مقامات ایرانی درخواست خارج شدن بازی از بصره را ندادند ضمن این که میزبانی تیم ملی این کشور در بازی‌های قبلی نیز به تأیید فیفا رسیده‌است.از سوی دیگر، برخی از فوتبالیست‌های عراقی نیز تصاویر خود در میدان تحریر بغداد و دیگر نقاط این کشور را منتشر کرده‌اند که نشان می‌دهد فوتبال عملاً در اولویت مردم و حتی مسئولان این کشور نیست.یونس محمود اسطوره فوتبال عراق و رئیس فدراسیون فوتبال این کشور نیز از سازمان ملل خواست تا به موضوع عراق ورود کند و جلوی «حمام خون» در این کشور را بگیرد.
