
# Україна встановила новий рекорд з експорту зернових

Published at: **2019-11-04T14:30:09+00:00**

Author: **Daria Trokhimovich**

Original: [Рубрика](https://rubryka.com/2019/11/04/ukrayina-vstanovyla-novyj-rekord-z-eksportu-zernovyh/)


        
          У січні-вересні 2019 року Україна експортувала рекордні 39,8 млн тонн зернових – це майже на 44% більше, ніж за аналогічний період минулого року.
        
      
Про це повідомляє пресслужба Національного наукового центру “Інститут аграрної економіки”.
Зазначається, що вартісні обсяги поставок зросли на 42,5% – до 6,8 млрд доларів.
“За дев’ять місяців 2019 року за кордон було продано 13,7 млн т пшениці (2,5 млрд дол), кукурудзи – 22,6 млн т (3,7 млрд дол), ячменю – 3,3 млн т (0,6 млрд дол).

        Найбільшими покупцями українського зерна у січні-вересні 2019 року були країни Африки, Азії та Європи.
      
Лідером у рейтингу найбільших імпортерів кілька років поспіль залишається Єгипет (частка – 14,1%).
“Помітні частки в українському експорті зернових припадали на Китай (9,6%), Іспанію (7,5%), Туреччину (7,4%), Нідерланди (6,8%), Індонезію (5,1%), Бангладеш (3,9%), Ізраїль (3,4%), Туніс та Італію (по 3,1%). Сукупно ці 10 країн приносять 64% доходів від всього експорту продукції даної групи”, – заявили у науковому центрі.
