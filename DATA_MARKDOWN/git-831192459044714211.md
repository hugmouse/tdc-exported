
# Φρίκη για την Μπαλατσινού! Οι γυμνές στο γραφείο του Κωστόπουλου, τα ουρλιαχτά και ο πανικός!… Καυτές αποκαλύψεις για το πρώην ζευγάρι!

Published at: **2019-11-04T14:00:02+00:00**

Author: ****

Original: [europost.gr](https://europost.gr/friki-gia-tin-mpalatsinoy-oi-gymnes-sto-grafeio-toy-kostopoyloy-ta-oyrliachta-kai-o-panikos-kaytes-apokalypseis-gia-to-proin-zeygari-2/)

Τι έκαναν η Τζένη Μπαλατσινού και ο Πέτρος Κωστόπουλος για τις γυμνές στο γραφείο του και ποιες ήταν οι φωνές για το… «Είστε βλάχοι»;
Μια ιστορία από το παρελθόν σήμερα -με ζουμερό ρεπορτάζ- όπως το δημοσιεύει το Πρώτο Θέμα, για την εποχή που ακόμα οι δυο τους δεν ήταν καν ζευγάρι.
Ακολουθεί σχετικό απόσπασμα:
«Η πόρτα στο γραφείο της Φραγκοκλησιάς 9 στο Μαρούσι χτύπησε, η Τζένη μπήκε στο γραφείο κρατώντας στα χέρια το book της με όσες φωτογραφίες είχε προλάβει να βγάλει ως μοντέλο, ο Πέτρος τράβηξε μια ρουφηξιά από το πούρο του, την κοίταξε και το καλύτερο που σκέφτηκε να πει στο καστανόξανθο κορίτσι που έτρεμαν τα πόδια του ήταν: “Μα καλά, πώς είσαι έτσι; Τι βάψιμο είναι αυτό και είσαι σαν καμπούκι;”. Η Τζένη ντράπηκε, ο Κουντουράς γέλασε από αμηχανία, ο Πέτρος τράβηξε άλλη μια ρουφηξιά από το πούρο του… αλλά όλα αυτά είναι λεπτομέρειες γιατί στην πραγματικότητα εκείνη την ημέρα αυτοί οι δύο άνθρωποι άλλαζαν τη μοίρα τους». Παρ’ όλα αυτά και επειδή η ζωή δεν είναι κινηματογραφική ταινία, ο Πέτρος και η Τζένη δεν ερωτεύτηκαν κεραυνοβόλα. Εκείνος έβγαινε τότε με τη γραμματέα του, μια όμορφη ξανθιά γυναίκα που αργότερα τη βοήθησε να γίνει δημοσιογράφος μόδας. Η κοπέλα του ήταν πάντα στο γραφείο κι έτσι οι κινήσεις του, όσο να ’ναι, περνούσαν από κάποιον… έλεγχο. Η Τζένη από την άλλη ετοιμαζόταν να αρραβωνιαστεί τον Δημήτρη Σπυρόπουλο, έναν επιχειρηματία που τότε είχε ένα πολύ διάσημο ταξιδιωτικό γραφείο, με πελάτες τους περισσότερους celebrities της δεκαετίας του ’90, αλλά κυρίως ένα από τα πιο ωραία αγόρια που κυκλοφορούσαν στην Αθήνα. Θυμάστε και αυτό; Τζένη Μπαλατσινού – Πέτρος Κωστόπουλος: Ο αρραβώνας που διέλυσε και τα σκληρά λόγια! «Πώς είσαι έτσι…. καμπούκι»!
Με αυτά τα δεδομένα στη ζωή τους, εκείνο το μεσημέρι του 1990 Πέτρος και Τζένη χαιρετήθηκαν με χειραψία και συνέχισαν την ημέρα τους δήθεν αδιάφορα. Βέβαια η Αθήνα -όταν θέλεις- είναι μικρή και ο κύκλος των ανθρώπων της μόδας και των περιοδικών ακόμη μικρότερος. Δεν ήταν δύσκολο, λοιπόν, για τον Πέτρο να την εντοπίζει και να φροντίζει να συναντιούνται κοινωνικά ακόμη κι αν έπρεπε να ανέχεται την παρουσία του συντρόφου της. Μερικά χρόνια αργότερα, μια σύμπτωση διευκολύνει τα πράγματα: η Τζένη παρουσίαζε την εκπομπή του Νίκου Μαστοράκη «Φώτα, Κάμερα, Πάμε» στο STAR Channel, όταν στη θέση του διευθυντή προγράμματος του καναλιού τοποθετήθηκε ο Πέτρος Κωστόπουλος. Εδώ υπάρχει μια ωραία ιστορία που διηγείται παλιό στέλεχος του σταθμού: «Θέλαμε τότε να κάνουμε μια εκπομπή μόδας. Ηταν και τα περιοδικά στα πολύ πάνω τους και όπως καταλαβαίνεις αυτά τα θέματα άρεσαν. Ο Πέτρος σκέφτηκε ότι αυτή την εκπομπή θα μπορούσε να την παρουσιάζει η Τζένη που γνώριζε από μόδα. Του είπαμε ότι η κοπέλα παρουσιάζει μια άλλη εκπομπή στο κανάλι και μήπως θα ήταν υπερβολή να παρουσιάζει και αυτή, αλλά ο Πέτρος επέμενε. Το επιχείρημά του ήταν ότι θα κάναμε και οικονομία γιατί η Τζένη, αφού ήταν ήδη στο κανάλι, θα έπαιρνε ελάχιστα χρήματα για να κάνει και αυτή την εκπομπή. Ετσι προχώρησε το πρότζεκτ, βασικά γιατί ήθελε να τη βλέπει».
Η επαγγελματική συνάντηση του Πέτρου και της Τζένης είχε αυτή τη φορά μια μικρή δόση ρομαντισμού και μια υποψία για κάποιο κάρμα. Οταν η Τζένη άνοιξε την πόρτα και μπήκε μέσα για να δει τον διευθυντή της, ταυτόχρονα (λέει ο μύθος) πέρασε και μια μικρή χρωματιστή πεταλούδα. «Αυτό είναι πολύ καλό σημάδι», της είπε εκείνος και μαζί με την ιδέα για την εκπομπή μόδας σφηνώθηκε στο μυαλό του και μία ακόμη: η ίδια η Τζένη. Η συνύπαρξη στο κανάλι είχε στο μεταξύ ενδυναμώσει και την κοινωνική τους σχέση. Είχαν φτάσει σχεδόν να κάνουν κολλητή παρέα μαζί με τον Σπυρόπουλο και τους φίλους του Πέτρου που κάνα δυο μάλιστα -σύμφωνα με όσα λέγονταν τότε- καλόβλεπαν την Τζένη Μπαλατσινού. Ο αστικός μύθος λέει ότι ο Πέτρος επίσης είχε πλησιάσει αρχικά την Τζένη γιατί θεωρούσε ότι θα ήταν η ιδανική σύντροφος για έναν πολύ αγαπημένο του φίλο που είχε κακή εμπειρία από τις γυναίκες. «Για καιρό έψηνα τον καλύτερό μου φίλο και κουμπάρο μου Θ.Χ. να της την πέσει. Με την Τζένη είχα μια σχέση μυστήρια. Δεν είχα καμία σχέση ερωτική, αλλά μια σχέση καλή, φιλική, πατρικο-αδελφο-προστατευτική. Τη συμπαθούσα πιο πολύ απ’ όλες γιατί δεν έκανε ποτέ το ψώνιο και είχε καθαρά ρομαντική ομορφιά. Οταν ήταν στο STAR της έλεγα “να κάνεις αυτό, εκείνο, έτσι”, όμως από το μυαλό, το συνειδητό, δεν είχε περάσει τίποτε απολύτως ερωτικό και έψηνα τον φίλο μου, γιατί ήταν πιο κοντά στις δικές του προδιαγραφές, απ’ ό,τι στις δικές μου», έχει πει ο ίδιος ο Πέτρος. Αλήθεια λέει. Και υπάρχει πολύς κόσμος, από εργαζομένους στην εταιρεία του, επιχειρηματίες και διασημότητες της εποχής, που μπορεί να επιβεβαιώσει ότι ο Πέτρος Κωστόπουλος έχει υπάρξει -και πιθανόν να παραμένει σε έναν βαθμό- το απόλυτο σύμβολο του σέξι πετυχημένου άντρα. Και επειδή μπορούσε να έχει όποια ήθελε, τελικά είχε και όποια ήθελε. «Χωρίς υπερβολή, υπήρχαν διάσημες γυναίκες που εμφανίζονταν γυμνές στο γραφείο του. Δείτε και αυτό: Πέτρος Κωστόπουλος: Το δημόσιο ξέσπασμα! «Απατεώνες, τρώτε τα λεφτά του κόσμου!»
Ο Πέτρος εκείνο το συγκεκριμένο βράδυ, αμέσως μετά τον χορό, προτείνει για πρώτη φορά στην Τζένη να βγουν για φαγητό οι δυο τους. Αλλά δεν είναι απλό. «Η Τζένη είχε στο μεταξύ αρραβωνιαστεί τον Σπυρόπουλο, αλλά δεν το έλεγε πουθενά. Ηθελε πρώτα να το μάθει η οικογένειά του που ήταν στην Αμερική και μετά να το πει δημόσια. Μεταξύ μας, πιστεύω ότι δεν τον ήθελε και πάρα πολύ, αλλά είχε ήδη πει το ναι και πάρει το δαχτυλίδι», λέει φίλη της Τζένης. Η απάντηση της Τζένης στον Πέτρο για εκείνο το βραδινό φαγητό ήταν αρνητική. Θα έφευγε για την Αμερική μαζί με τον σύντροφό της και είχε πολλές δουλειές να κάνει, όπως του είπε. Δεν προλάβαινε να βγει και άλλωστε τι θα μπορούσε να πει ως δικαιολογία στο αγόρι της; Αλλά κι εκείνος τι θα έλεγε στην κοπέλα του; Τα Χριστούγεννα του ’95 βρίσκουν την Τζένη στην Αμερική να κάνει διακοπές με την οικογένεια του αγαπημένου της και τον Πέτρο στην Ελβετία για σκι με την επίσημη σύντροφό του. Η επιστροφή στην Αθήνα, όμως, τους βρίσκει όλους μαζί σε μια νυχτερινή έξοδο, σε ένα από τα καλύτερα εστιατόρια της πόλης. Κι εκεί συμβαίνουν τα εξής:«Εκείνο το βράδυ πήγαμε μεγάλη παρέα στο “Kiku”, στο Κολωνάκι, για να φάμε. Ηταν η Τζένη με τον Δημήτρη, ο Πέτρος με την Ελζα, πολύς κόσμος που εκείνη την εποχή βγαίναμε συνέχεια», διηγείται παλιά φίλη του ζευγαριού και συνεχίζει «Εκεί που τρώγαμε σούσι και γελούσαμε και πίναμε, σηκώνεται ο Σπυρόπουλος και λέει: “Παιδιά, σας έχω ένα πάρα πολύ ωραίο νέο. Η Τζένη κι εγώ αρραβωνιαστήκαμε!”. Η είδηση του αρραβώνα μάς ενθουσίασε όλους κι έτσι αρχίσαμε να δίνουμε ευχές και να τσουγκρίζουμε τα ποτήρια. Μέσα στον ενθουσιασμό και στη χαρά, ξαφνικά πετάγεται ο Πέτρος και αρχίζει να φωνάζει: “Είστε βλάχοι! Είστε λαϊκοί! Είστε γελοίοι! Είναι δυνατόν να αρραβωνιάζεστε; Τι βλακείες είναι αυτές; Ποιος αρραβωνιάζεται σήμερα;”. Είχαμε πάθει σοκ! Πώς είναι δυνατόν να μιλάς έτσι σε δυο ανθρώπους που πήραν μια απόφαση και μάλιστα για κάτι τόσο ευχάριστο; Ο Σπυρόπουλος μόνο που δεν σηκώθηκε να τον δείρει. Τέλος πάντων το καλύψαμε και πέρασε η ρημάδα η βραδιά, ωστόσο το κέφι όλων είχε χαλάσει», καταλήγει.
