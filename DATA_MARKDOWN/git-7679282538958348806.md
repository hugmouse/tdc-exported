
# आपकी त्वचा को सुरक्षित रखेगी ये टैटूनुमा स्टॉपवॉच, जानें क्या हैं गजब के फायदे

Published at: **2019-11-01T05:26:27+00:00**

Author: **एजेंसी,बीजिंग**

Original: [https://www.livehindustan.com](https://www.livehindustan.com/lifestyle/story-these-stopwatch-tattoo-can-have-wonderful-effects-on-skin-know-its-amazing-health-benefits-2826489.html)

शोधकर्ताओं ने टैटू की ही तरह एक इलास्टिक स्टॉपवॉच विकसित की है। इस स्टॉपवॉच की खासियत यह है कि यह कम वोल्टेज पर संचालित होने के साथ-साथ सुरक्षित रूप से मानव त्वचा पर फैलाई भी जा सकती है। यह शरीर पर किसी स्मार्ट वाच जैसी ही दिखाई देती है। 
शोधकर्ताओं के अनुसार यह मानव शरीर के लिए अधिक सुरक्षित है। इसके साथ ही  सॉफ्ट रोबोटिक्स और मानव मशीन इंटरफेस के क्षेत्र में व्यापक अनुप्रयोगों को जन्म दिया जा सकता है। 
चीन के नानजिंग विश्वविद्यालय के यूनेली झोउ और जियाचेन वांग समेत अन्य शोधकर्ताओं ने प्रकाश उत्सर्जक उपकरणों को विकसित किया है। इसे अल्टरनेटिंग कंरट इलेक्ट्रोल्यूमिनसेंट (एसीईएल) कहा जाता है जो कि त्वचा या अन्य सतहों पर एक अस्थायी टैटू की तरह चिपक सकता है। 
अध्ययन में कहा गया है कि एसीईएल सुरक्षा चिंताओं को ध्यान में रखकर डिस्प्ले की पर्याप्त चमक को पाने के लिए उच्च वोल्टेज की जरूरत को दर्शाता है। वर्तमान शोध के अनुसार एक एसीईएल डिस्प्ले सिस्टम विकसित किया गया है जो कम वोल्टेज पर काम करने में सक्षम है।  
तकनीक के फायदे--त्वचा या अन्य सतहों पर अस्थायी टैटू की तरह चिपक सकती है।-कम वोल्टेज पर काम करने में भी सक्षम है।
