
# 'วิษณุ'ยันไม่นั่งที่ปรึกษากมธ.แก้รธน.

Published at: **2019-11-07T05:21:00+00:00**

Author: ****

Original: [เดลินิวส์](https://www.dailynews.co.th/politics/740422)


        “วิษณุ”ยันไม่นั่งที่ปรึกษากมธ.วิสามัญศึกษาแก้รธน. ปัดวิจารณ์"มาร์ค-สุชาติ"ติดโผชิงนั่งปธ. ชี้แค่เตรียมเปิดประตูศึกษา
      
เมื่อวันที่ 7 พ.ย. ที่ทำเนียบรัฐบาล  นายวิษณุ เครืองาม รองนายกรัฐมนตรี ให้สัมภาษณ์ถึงการตั้​งคณะกรรมาธิการ(กมธ.) วิสามัญเพื่อศึกษาปั​ญหาและแนวทางการแก้ไขรัฐธรรมนูญ ว่า คณะกรรมการประสานงานพรรคร่วมรั​ฐบาล (วิปรัฐบาล) ได้แจ้งว่ากรรมาธิการฯจะมีทั้​งหมด 49 คน แบ่งเป็นคณะรัฐมนตรี (ครม.) 12 คน พรรคร่วมรัฐบาล 18 คน พรรคฝ่ายค้าน 19 คน ซึ่งในส่วนของ 12 คนนั้น ครม.จะพิจารณาเอง 6 คน โดยจะมีฝ่ายกฎหมายของรัฐบาล ตัวแทนองค์กรอิสระ และสมาชิกวุฒิสภา (ส.ว.) เข้ามาร่วมแทนรัฐมนตรี เพราะรัฐมนตรีคงไม่มีเวลาพอ เนื่องจากกมธ.วิสามัญชุดนี้​คงประชุมบ่อย และมีรัฐมนตรีบางคนเป็นกมธ.วิ​สามัญพิจารณาร่างพระราชบัญญัติ​งบประมาณรายจ่ายประจำปีงบประมาณ 2563 ขณะเดียวกัน การแก้ไขกฎหมายใดก็ตาม ถ้าไม่มีส.ว.มาร่วม จะสำเร็จยาก ส่วนโควตาที่เหลือ 6 คน ครม.คืนให้วิปรัฐบาลไปพิจารณา โดยตนได้พูดคุยกับนายวิรัช รัตนเศรษฐ ส.ส.บัญชีรายชื่อ พรรคพลังประชารัฐ (พปชร.) ในฐานะประธานวิปรัฐบาลแล้ว ซึ่งนายวิรัชเห็นด้วย โดยรัฐบาลและวิปรัฐบาลอาจพิ​จารณาเลือกคนร่วมกัน  สำหรับคุณสมบัติคนที่จะมาเป็​นประธานกมธ.วิสามัญชุดนี้ไม่ถึ​งกับต้องเป็นคนเก่งหรือเชี่​ยวชาญ แต่ต้องมีบารมี และขอให้มีมนุษยสัมพันธ์ที่​สามารถพูดคุยกับกมธ.ทั้งหมดให้​ไปในทางเดียวกันผู้สื่อข่าวถามว่าในการประชุ​มครม. เมื่อวันที่ 6 พ.ย.ที่ผ่านมา ได้พูดถึงชื่อบุคคลที่จะมาเป็​นประธานกมธ.วิสามัญฯ  นายวิษณุ กล่าวว่า  ไม่ได้พูดถึงเรื่องนี้ แต่เห็นมีการเสนอชื่อออกมาตามข่​าวทั้งนายอภิสิทธิ์ เวชชาชีวะ อดีตนายกรัฐมนตรี รวมถึงนายสุชาติ ตันเจริญ รองประธานสภาผู้แทนราษฎร ซึ่งครม.ไม่มีความเห็นและไม่ขั​ดข้อง เพราะการเลือกประธานกรรมาธิการฯ ควรจะให้กรรมาธิการเป็นผู้พิ​จารณาเมื่อถามว่าผู้ที่จะมาเป็​นประธานกมธ.ควรมาจากคนของซีกรั​ฐบาลหรือไม่ นายวิษณุ กล่าวว่า ไม่มีความเห็น กมธ.ชุดนี้เพียงแค่เปิดประตูศึ​กษา มันไม่ใช่เรื่องใหญ่เรื่​องโตอะไร ถ้าจะแก้ไขรัฐธรรมนูญ ควรใช้วิธีใดและจะแก้ในประเด็​นใดบ้าง ไม่ใช่อยากแก้ก็ทำได้เลย ด่านแรกของการแก้ไขคือเสนอตัวร่​างเข้าที่ประชุมร่วมพิจารณาเห็​นชอบ และหากเห็นว่าควรแก้ไขบางเรื่​องก็จะนำไปสู่การทำประชามติ บางเรื่องไม่ต้องทำ คนตัดสินคือสภาฯ เพราะคือผู้ที่จะไปทำต่อ เมื่อจบกระบวนการจะนำเสนอขึ้นทู​ลเกล้าฯ เรื่องนี้ยุ่งยากและต้องใช้​เวลานานพอสมควร แต่ไม่ใช่ทำไม่ได้“กมธ.ชุดนี้เหมือนวิศวกรออกแบบ คนที่มาเป็นกมธ.แค่ศึกษาวิธีแก้​ไข ไม่ใช่คนที่จะไปร่างรัฐธรรมนูญ และในอดีตคนที่มาศึกษาก็​มาจากคนนอก เมื่อเข้าสู่ขั้นตอนยกร่างจะเริ่​มมีปัญหาไม่ไว้ใจกันเพราะมีส่​วนได้ส่วนเสีย จึงเป็นที่มาของการให้มีคนนอก และตัวผมไม่เป็นที่ปรึกษากมธ.ชุ​ดนี้ ไม่เป็นอะไรทั้งนั้น”นายวิษณุ กล่าว.    
