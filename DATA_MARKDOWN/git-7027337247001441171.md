
# بازگشت جشنواره فیلم برلین به تاریخ اصلی‌اش

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696388/%D8%A8%D8%A7%D8%B2%DA%AF%D8%B4%D8%AA-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%D8%A8%D8%B1%D9%84%DB%8C%D9%86-%D8%A8%D9%87-%D8%AA%D8%A7%D8%B1%DB%8C%D8%AE-%D8%A7%D8%B5%D9%84%DB%8C%E2%80%8C%D8%A7%D8%B4)

جشنواره بین‌المللی فیلم برلین که در سال ۲۰۲۰ به دلیل تطابق پیدا نکردن زمانی با اسکار در زمانی متفاوت برگزار می‌شود از سال ۲۰۲۱ به تاریخ اصلی خود بازمی‌گردد.
به گزارش ایستا به نقل از اسکرین، با توجه به این که جوایز اسکار در سال ۲۰۲۰ یک هفته زودتر از تاریخ معمول در ۹ فوریه برگزار می‌شود، مسئولان برگزاری جشنواره بین‌المللی فیلم برلین نیز برای جلوگیری از هم‌پوشانی زمانی با این جوایز، تاریخ هفتادمین دوره این جشنواره را دو هفته عقب کشیدند. 
اما بنا بر اعلام مسئولان جشنواره فیلم برلین، هفتاد و یکمین دوره این رویداد سینمایی با بازگشت به تاریخ اصلی خود از تاریخ ۱۱ تا ۲۱ فوریه ۲۰۲۱ برگزار خواهد شد و این به آن معناست که اسکار ۲۰۲۱ نیز در تاریخ اصلی خود یعنی ۲۸ فوریه برگزار می‌شود. 
هفتادمین جشنواره فیلم برلین از تاریخ ۲۰ فوریه تا اول مارس (۱ تا۱۱ اسفند) برگزار می‌شود و این اولین سال حضور «کارلو شاتریان» به عنوان دبیر جشنواره برلین است که جایگزین «دیتر کاسلیک» دبیر باسابقه این جشنواره شده است. 
