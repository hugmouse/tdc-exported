
# พุ่งเป้าบ้านร้างกลางป่าเขาจาน แก๊งแหกคุกซุกรอข้ามแดน

Published at: **2019-11-06T03:10:00+00:00**

Author: ****

Original: [เดลินิวส์](https://www.dailynews.co.th/crime/740197)


        เบาะแสพุ่งเป้าบ้านร้างกลางป่า ต.เขาจาน อ.เขาฉกรรจ์ จ.สระแก้ว หลัง "แก๊งแหกคุก" แยกหนีก่อนมารวมตัว คาดรอโอกาสข้ามไปฝั่งเขมร ยิ่งสาวยิ่งเจอพาหนะใช้หลบหนีเพิ่ม และเครือข่ายตัวช่วยอีกหลายราย 
      
เมื่อวันที่ 6 พ.ย. ความคืบหน้าการติดตามไล่ล่า "แก๊งแหกคุก" 3 ผู้ต้องหาคดียาเสพติด ล่าสุด พล.ต.ท.ศตวรรษ หิรัญบูรณะ ผช.ผบ.ตร. พร้อม พล.ต.ต.ณัฐพงษ์ สัตยานุรักษ์ ผบก.สส.ภ.2 พล.ต.ต.ปราศรัย จิตตสนธิ  ผบก.ภ.จว.สระแก้ว ลงพื้นที่บัญชาการที่สถานีตำรวจชุมชน บ้านคลองมะนาว หมู่ 8 ต.ท่าเกวียน อ.วัฒนานคร จ.สระแก้ว สั่งการให้เจ้าหน้าที่ใช้ความระมัดระวังในการค้นหา พร้อมตั้งจุดตรวจจุดสกัดที่บริเวณวงเวียนตู้สายตรวจบ้านคลองมะนาว ซึ่งก่อนหน้านี้ชุดติดตามได้เข้าไปควบคุมตัวผู้ที่มีเบาะแสและสอบสวนทราบว่า พบเห็นนักโทษทั้ง 3 คน มาที่บ้านร้างแห่งหนึ่งในพื้นที่บ้านเขาสามสิบ ต.เขาฉกรรจ์  อ.เขาฉกรรจ์ และได้เดินเข้าป่าไปเมื่อช่วงเย็นวานนี้ แหล่งข่าวเปิดเผยว่า เจ้าหน้าที่ตำรวจอีกส่วนได้คุมตัวผู้มีส่วนเกี่ยวข้องนำพาหลบหนีไว้ได้แล้ว 3 คน เป็นชาย 2 คน หญิง 1 คน ที่อ.กบินทร์บุรี จ.ปราจีนบุรี โดยพบเบาะแสว่ามีรถยนต์ขับนำหน้าให้หนึ่งคันเป็นรถฟอร์จูนเนอร์สีดำ จากนั้นเมื่อมาถึง อ.กบินทร์บุรี ตัว นักโทษที่เป็นผู้หญิงพร้อมฝรั่งได้ลงพักค้างแรมที่โรงแรมแห่งหนึ่ง ส่วนที่เหลือได้มุ่งหน้ามาที่ จ.สระแก้ว และเข้าพักค้างแรมที่ต.ท่าเกษม อ.เมือง จากนั้นช่วงเช้ามืดกลุ่มที่พาหลบหนีที่พักแรมในต.ท่าเกษม ได้พานักโทษหลบหนีไปหลบซ่อนตัวที่บ้านร้างแห่งหนึ่งใน ต.เขาจาน อ.เขาฉกรรจ์ ซึ่งห่างไปอีก 20 กม. โดยนายหน่อย 1 ในผู้ต้องหาที่หลบหนีพร้อมแฟนสาวลงที่บ้านร้างในพื้นที่บ้านเขาจาน อ.เขาฉกรรจ์ ส่วนอีกชุดหนึ่งได้ไปรับผัวเมียฝรั่งที่พักอยู่ในอ.กบินทร์บุรี จ.ปราจีนบุรี ในช่วงสายก่อนมาส่งที่บ้านร้างแห่งนี้ด้วยเช่นกันตร.นับร้อย-สุนัขดมกลิ่นปูพรม ล่า'แก๊งแหกคุก'หนีเข้าป่า            
