
# هواشناسی: پیش‌بینی آسمان صاف برای بیشتر مناطق

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696522/%D9%87%D9%88%D8%A7%D8%B4%D9%86%D8%A7%D8%B3%DB%8C-%D9%BE%DB%8C%D8%B4%E2%80%8C%D8%A8%DB%8C%D9%86%DB%8C-%D8%A2%D8%B3%D9%85%D8%A7%D9%86-%D8%B5%D8%A7%D9%81-%D8%A8%D8%B1%D8%A7%DB%8C-%D8%A8%DB%8C%D8%B4%D8%AA%D8%B1-%D9%85%D9%86%D8%A7%D8%B7%D9%82)

مدیرکل پیش‌بینی و هشدار سریع سازمان هواشناسی گفت: طی هفته جاری برای بیشتر مناطق کشور برقراری جو پایدار و آسمانی صاف پیش‌بینی می‌شود.
صادق ضیاییان در گفت و گو با ایسنا با بیان اینکه با توجه به تحلیل آخرین نقشه‌های هواشناسی امروز (۱۲ آبان) در سواحل دریای خزر و برخی مناطقی از شمال شرق کشور بارش باران گاهی همراه با رعد و برق پیش‌بینی می‌شود، اظهار کرد: فردا (۱۳ آبان) نیز در سواحل دریای خزر، جنوب غرب، شمال فارس، بخش‌هایی از مرکز و دامنه‌های البرز در استان‌های قزوین، البرز، تهران و سمنان بارش پراکنده رخ می‌دهد.
مدیرکل پیش‌بینی و هشدار سریع سازمان هواشناسی با اشاره به اینکه طی فردا (۱۳ آبان) بارش برف در ارتفاعات البرز مرکزی دور از انتظار نیست،گفت: از روز سه شنبه تا پنجشنبه (۱۴ تا ۱۶ آبان) در اغلب مناطق کشور آسمانی صاف خواهیم داشت.
ضیاییان ادامه داد: طی امروز و فردا (۱۳ و ۱۴ آبان) کاهش محسوس دما بین ۶ تا ۸ درجه سانتیگراد برای سواحل دریای خزر و شمال شرق کشور و طی امروز برای نیمه شرقی کشور به‌ویژه استان‌های سیستان و بلوچستان و کرمان وزش باد شدید موقت پیش‌بینی می‌شود. دریای خزر امروز نیز مواج است.
وی در پایان درباره وضعیت جوی تهران طی دو روز آینده گفت: آسمان تهران فردا (۱۳ آبان) قسمتی ابری و در بعضی ساعات همراه رگبار و رعد و برق و وزش باد و با حداقل دمای ۹ و حداکثر دمای ۱۶ درجه سانتیگراد و طی روز سه‌شنبه (۱۴ آبان) صاف تا قسمتی ابری همراه با وزش باد و با حداقل دمای ۸ و حداکثر دمای ۱۸ درجه سانتیگراد پیش‌بینی می‌شود.
