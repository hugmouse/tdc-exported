
# सोशल मीडिया: पराली जलाने का समर्थन कर ट्रोल हुए यूपी के ये मंत्री

Published at: **2019-11-03T21:33:51+00:00**

Author: **लखनऊ।**

Original: [https://www.livehindustan.com](https://www.livehindustan.com/national/story-social-media-up-ministers-trolled-by-supporting-stubble-burning-2830729.html)

पराली जलाने का समर्थन करने के कारण उत्तर प्रदेश के एक मंत्री सुनील भराला को सोशल मीडिया पर जमकर ट्रोल किया जा रहा है। वायरल हो रहे एक वीडियो में मंत्री पराली जलाने को एक प्राकृतिक प्रक्रिया बता रहे हैं। 
वीडियो में मंत्री जी कह रहे हैं कि-किसान हमेशा से ही धान की कटाई के बाद पराली जलाते आए हैं, यह एक प्राकृतिक प्रक्रिया है, पराली जलाने की आलोचना करना दुर्भाग्यपूर्ण है। वीडियो में मंत्री जी प्रदूषण से बचने का सलाह देते हुए कहते हैं कि- वर्षा के देवता भगवान इंद्र को खुश करने के लिए सरकार को यज्ञ का आयोजन करना चाहिए।
एक बार भगवना इंद्र खुश हो गए तो चीजें अपने आप ठीक हो जाएंगी। पराली जलाने के कारण दिल्ली समेत अनेक शहरों में हवा के जहरीले होने के कारण भले ही सांस फूलने लगी हो, लेकिन मंत्री सुनील भराला को इसमें कुछ गलत नहीं दिखता। मंत्री के बयान और सलाह के प्रति नाराजगी व्यक्त करते हुए लोग तरह-तरह की टिप्पणी कर रहे हैं।  एक यूजर ने कटाक्ष करते हुए ट्वीट किया कि- आपके चरण कहां हैं प्रभु? 
