
# Companii de top și sute de variante de angajare la Târgul de Cariere de la ERA Park Oradea

Published at: **2019-11-07T10:23:00+00:00**

Author: ****

Original: [Bihoreanul](https://www.ebihoreanul.ro/stiri/ultima-or-31-43/companii-de-top-si-sute-de-variante-de-angajare-la-targul-de-cariere-de-la-era-park-oradea-152615.html)

Târgul de Cariere, organizator de evenimente de recrutare în România și Republica Moldova, anunță desfășurarea, în dată de 9 noiembrie orele 11:00 – 18:00, la Era Shopping Park, a unei noi ediții Târgul de Cariere.
Noul sezon va fi mai complex și mai mare decât edițiile precedente, la eveniment fiind așteptate peste 30 companii și peste 2000 candidați, incluzând atât tineri absolvenți cât și angajați cu experiență pe piața forței de muncă. 
Printre angajatorii la eveniment se numără și companii cu renume internațional, precum: Celestica, Plexus, Eberspacher, Wizz Air, Marvicon și Nidec.
Tendințele demonstrează că la evenimentul de recrutare vin tot mai mulți candidați cu experiență, mai mult de jumătate dintre aceștia fiind angajați de peste 5 ani. În plus, de-a lungul timpului, nivelul de pregătire al candidaților prezenți la Târgul de Cariere este tot mai mare, la ediția din primăvara 2019 peste 60% dintre aceștia având studii superioare, conform unui studiu intern realizat de echipa Târgul de Cariere, printr-un sondaj efectuat pe un eșantion de 1984 persoane aflate în căutarea unui loc de muncă.
Domeniile din care provin companiile ce oferă locuri de muncă sunt diverse, de la Inginerie, Consultanță, Automotive și IT, Resurse Umane, Financiar-Bancar, Turism și Contabilitate, posturile disponibile și numărul acestora crescând constant de la un sezon la altul. Față de edițiile trecute Târgul de Cariere Oradea, ediția de toamnă 2019 va include și joburi part-time și internship-uri pentru anumite companii.
Recrutarea în cadrul Târgul de Cariere se face într-un mod inteligent, prin intermediul unei aplicații prezentate în parteneriat cu eJobs România. Cei interesați de participarea la eveniment sunt sfătuiți să-și instaleze aplicația eJobs pe telefonul mobil și să vină pregătiți cu CV-ul gata întocmit în aplicație. În doar câteva clipe, CV-ul lor este tipărit sub formă unui QR code, care ulterior va fi scanat de companiile prezente la Târgul de Cariere Oradea.
Târgul de Cariere reprezintă cea mai mare și complexă rețea de evenimente de recrutare din România și Republica Moldova. Activitatea companiei a început în 2006, în Cluj Napoca, ajungând să ofere, după un deceniu de activitate, cea mai răspândită și eficientă soluție de recrutare din țară. Evenimentele desfășurate în cele șapte orașe: Cluj-Napoca, Iași, Chișînău, Oradea, Târgu Mureș, Sibiu și Brașov, de două ori pe an (primăvara și toamna) au rolul de a aduce împreună angajatorii și candidații, astfel încât interacțiunea directă dintre aceștia să crească substanțial șansele pentru ambele părți de a se împlini profesional. În cele două sezoane de evenimente de recrutare participă peste 400 companii și peste 30.000 candidați cu potențial.

        (Advertorial)
      
