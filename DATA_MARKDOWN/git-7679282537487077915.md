
# हरियाणा: 50 फीट गहरे बोरवेल में गिरी पांच साल की बच्ची, राहत-बचाव कार्य जारी

Published at: **2019-11-04T05:19:44+00:00**

Author: **लाइव हिन्दुस्तान, नई दिल्ली**

Original: [https://www.livehindustan.com](https://www.livehindustan.com/national/story-5-year-old-falls-into-50-feet-borewell-in-haryana-rescue-ops-underway-2830834.html)

हरियाणा के करनाल जिले के हरसिंगपुरा गांव में पांच साल की एक बच्ची 50 फीट गहरे बोरवेल में गिर गई। बच्ची को बचाने के लिए राहत बचाव कार्य जारी है।
एक पुलिस अधिकारी ने कहा, 'वह घर में खेलते समय रविवार को बोरवेल में गिर गई थी।' जब उसके परिवार को बच्ची नहीं मिली तब उन्होंने ढूंढना शुरू किया। 
अधिकारी ने कहा कि इसके बाद राहत बचाव कार्य के लिए जिला प्रशासन और पुलिस को बुलाया गया। बाद में एनडीआरएफ को भी जानकारी दी गई।
पुलिस ने बताया है कि बोरवेल के अंदर ऑक्सीजन दी जा रही है और राहत बचाव कार्य के लिए कैमरे का इस्तेमाल किया जा रहा है। वहीं, बोरवेल के अंदर उसके परिजनों की आवाज को भी सुनाया गया।
मालूम हो कि हाल ही में तमिलनाडु के तिरुचिरापल्ली जिले में एक बोरवेल में गिरे तीन साल के बच्चे की मौत हो गई थी। रेस्क्यू टीम को 72 घंटे की मशक्कत के बाद बच्चा मृत मिला था।

        ये भी पढ़ें: 72 घंटे की कोशिश का दर्दनाक अंत, बोरवेल में गिरा 2 साल का बच्चा मृत मिला
      
