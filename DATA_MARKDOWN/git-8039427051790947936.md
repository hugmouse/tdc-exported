
# అప్పుడు 786... ఇప్పుడు ఓంకారం... అక్తర్ బైక్ రైడింగ్ విశేషాలివే!

Published at: **2019-11-05T11:45:02+00:00**

Author: ****

Original: [Andhrajyothy](https://www.andhrajyothy.com/artical?SID=947055)

ADVT
ముంబై: మహారాష్ట్రలోని మలాడ్‌కు చెందిన బైక్ రైడర్ అక్తర్ ప్రస్తుతం 7 రాష్ట్రాల్లోని 9,786 కిలోమీటర్ల దూరాన్ని చుట్టివచ్చేందుకు బయలుదేరాడు. తద్వారా అక్తర్ ఓం ఆకృతిలో రోడ్డు ప్రయాణాన్ని పూర్తి చేయనున్నాడు. అక్టోబరు 11న అక్తర్ మహారాష్ట్రలో తన యాత్రను ప్రారంభించాడు. 30 రోజులలో మధ్య‌ప్రదేశ్‌కు చేరుకుని తన యాత్రను ముగించనున్నాడు. ఈ సందర్భంగా అక్తర్ మాట్లాడుతూ భారతదేశంలో మతసామరస్యం పెంపొందాలనే సందేశాన్ని ఈ యాత్ర ద్వారా అందరికీ తెలియజేయనున్నానని అన్నారు. మహారాష్ట్ర, గుజరాత్, మధ్యప్రదేశ్, రాజస్థాన్, ఢిల్లీ, హరియాణా, ఉత్తరప్రదేశ్‌లలో తన ప్రయాణం సాగనున్నదని తెలిపాడు. మలాడ్‌లో సీసీటీవీల వ్యాపారం చేసే అక్తర్ 2017లో 8,786 కిలోమీటర్ల దూరం ప్రయాణించి ముస్లిం మత చిహ్నమైన 786 ఆకృతిలో ప్రయాణం పూర్తి చేశాడు. అక్తర్ బైక్ నంబర్ 786 కావడం విశేషం. కాగా రోజులో 12 గంటలపాటు బైక్‌పై ప్రయాణించే అక్తర్ రాత్రి వేళల్లో ఏదో ఒక ప్రాంతంలో విశ్రాంతి తీసుకుంటాడు.
