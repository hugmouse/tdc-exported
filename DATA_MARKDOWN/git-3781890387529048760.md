
# PhillipLife จัดกิจกรรม PhillipLife Family

Published at: **2019-11-01T08:00:00+00:00**

Author: ****

Original: [เดลินิวส์](https://www.dailynews.co.th/article/739480)


        “PhillipLife” สร้างประวัติศาสตร์ใหม่ จัดกิจกรรม PhillipLife Family พาลูกค้ามาดูภาพยนตร์เรื่องคนเหล็ก Terminator 6 (Dark Fate) วิกฤตชะตาโลก ที่โรงภาพยนตร์สยามภาวลัย สยามพารากอน
      
นายปรัชญา กุลวณิชพิสิฐ ประธานเจ้าหน้าที่บริหาร บริษัท ฟิลลิปประกันชีวิต จำกัด (มหาชน) เปิดเผยว่า “PhillipLife” ได้พลิกโฉมใหม่ในหลาย ๆ มิติ เช่น การปรับภาพลักษณ์แบรนด์ให้ดูทันสมัยขึ้นเพื่อตอบโจทย์ลูกค้ากลุ่มคนวัยทำงาน และคนรุ่นใหม่ ให้มาเป็นครอบครัวเดียวกัน ซึ่งจะช่วยทั้งการวางแผนชีวิต แผนทางการลงทุน การเงิน การออม ผ่านแพลตฟอร์มต่าง ๆ ทั้งออฟไลน์และออนไลน์ที่บริษัทได้ทำขึ้นมาเพื่ออำนวยความสะดวกให้กับลูกค้ายุคไทยแลนด์ 4.0 รวมทั้งเพิ่มช่องทางการสื่อสารกับลูกค้าให้มีความหลากหลาย เข้าถึงง่ายทั้งข้อมูลข่าวสาร ผลิตภัณฑ์และบริการ พร้อมกับนำเสนอสิ่งใหม่ ๆ ให้วงการประกันชีวิตของไทย
สำหรับการจัดกิจกรรม “PhillipLife” นับว่าเป็นครั้งแรกที่จัดงานแบบเอ็กซ์คูลซีฟเพื่อใกล้ชิดกับลูกค้า และเป็นการขอบคุณลูกค้าที่ไว้ใจเลือกให้ “PhillipLife” ดูแลทุกจังหวะของชีวิต และการลงทุนที่มีความเสี่ยงน้อย โดยงานนี้มีลูกค้าตอบรับเข้าร่วมงานกว่า 700 คน กับการชมภาพยนตร์รอบปฐมทัศน์ที่ฉายพร้อมกันทั่วโลก ซึ่งภายในงานมีกิจกรรมมากมาย เช่น การตรวจสุขภาพเบื้องต้น การแจกของรางวัลจับ Lucky Draw  ในส่วนของการจัดกิจกรรมสร้างความสัมพันธ์กับลูกค้าลักษณะเช่นนี้ในอนาคตคาดว่าจะมีการจัดกิจกรรมขึ้นเป็นระยะๆ เพื่อเปิดโอกาสให้ลูกค้าได้รู้จักกับ “PhillipLife” มากขึ้นส่วนเรื่องการลงทุนช่วงโค้งสุดท้ายของปี 2562 นายปรัชญา เปิดมุมมองด้านการลงทุนพร้อมแนะเคล็ดลับการลงทุนทำกำไรช่วงโค้งสุดท้ายของปี ว่า การลงทุนในตลาดหุ้นไทยปีนี้ภาพรวมตลาดทั้งปี ฝ่ายวิเคราะห์บริษัทหลักทรัพย์ ฟิลลิป (ประเทศไทย )จำกัด (มหาชน) มองว่าผลตอบแทนจากการลงทุนจะยังอยู่ในแดนบวก อยู่ที่ประมาณ100 จุด ดัชนีอยู่ที่ 1,600 -1,712 จุด โดยอัตราส่วนราคาต่อกำไร (PE) อยู่ที่ 18.7 เท่า นักลงทุนที่ชอบถือหุ้นยาวแนะนำให้ซื้อหลักทรัพย์ที่เป็นกองทุนเกี่ยวกับการลงทุนโครงสร้างพื้นฐานของรัฐบาล และเอกชน
นอกจากนี้ยังแนะนำให้ซื้อกองทุนรวมอีทีเอฟที่เกาะกับ SET50 ในตลาดหลักทรัพย์แห่งประเทศไทย เพราะจะได้ผลตอบแทนดีตาม SET50 ที่ถือว่าเป็นหุ้นเด่นที่ถูกคัดกรองมาแล้ว 50 ตัวแรก ถ้าหากดัชนีต่ำกว่า 1,650 จุด ให้ทยอยซื้อเก็บไว้เรื่อย ๆ ถือไว้ระยะยาว ส่วนนักลงทุนที่มีเงินทุนเป็นรายเดือนแนะนำให้หักแบบดอลล่าร์คอสไว้ ซึ่งบริการดังกล่าว “PhillipLife” ก็มีบริการด้านการลงทุนให้ลูกค้าเช่นกันทั้งหมดนี้ คือ เรื่องราวของ  “PhillipLife” ที่กำลังพลิกโฉมสร้างประวัติศาสตร์ใหม่ในแวดวงธุรกิจประกันชีวิตของไทย ซึ่งจะเป็นอีกหนึ่งทางเลือกในการดูแลชีวิตคุณและคนที่คุณรัก พร้อมกับดูแลการเงินให้มีความมั่นคง และแนะนำเคล็ดลับในการลงทุนดี ๆ  เพื่อเผชิญกับความเสี่ยงที่น้อยที่สุด! 
