
# Клоп след ШЛ: Най-важна е победата, не знаем как ще процедираме с Карабао Къп

Published at: **2019-11-06T08:46:00+00:00**

Author: **Sportlive.bg**

Original: [SPORT LIVE](https://www.sportlive.bg/worldfootball/england/klop-sled-shl-naj-vazhna-e-pobedata-ne-znaem-kak-shte-procedirame-s-karabao-kyp-1403365.html)

Мениджърът на Ливърпул Юрген Клоп говори след мача от Шампионска лига между неговия отбор и белгийския Генк (победа с 2:1 за Ливърпул). Той определи кое е най-важното от срещата и коментира решението на Лигата да потвърди датите за двубоите от Купата на Лигата (Карабао Къп), въпреки ангажиментите на мърсисайдци на Световното клубно.
"Най-важното от мача е, че спечелихме и никой не се контузи. Мачът бе жив до края, защото не реализирахме положенията си. Работата е свършена, но групата не е решена. Още не знаем как точно ще процедираме с Купата на Лигата. Изглежда сякаш не се интересуваме от турнира, но не е така. Това, което не ми харесва, е, че полуфиналите са в два мача. Каквото и да решим е сигурно, че ще има отбор на Ливърпул, който ще играе на 100 процента" - заяви Клоп.
Той допълни, че остават още два тежки двубоя от групата, като и в двата могат да победят, но това звучи по-лесно, отколкото е. За Ливърпул предстои дерби във Висшата лига срещу шампиона Манчестър Сити тази неделя от 18:30 часа българско време. А как се справи съперникът на мърсисайдци за първото място в групата на Шампионска лига - Наполи, вижте в този материал на SportLive.
