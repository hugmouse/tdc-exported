
# پیش‌بینی کاهش مصرف روزانه نفت جهان

Published at: **2019-11-06T15:10:00+00:00**

Author: ****

Original: [جامعه خبری تحلیلی الف](https://www.alef.ir/news/3980815056.html)

اوپک پیش‌بینی کرد مصرف نفت جهان در ۲۰۲۳ به حدود ۱۰۴ میلیون بشکه در روز برسد که نسبت به ۱۰۴.۵ میلیون بشکه سال گذشته پایین تر است .
به گزارش تسنیم به نقل از رویترز، علیرغم تمایل فزاینده اوپک برای تولید انرژی،تولید نفت اوپک طی 5 سال آینده کاهش می یابد در حالیکه تولید نفت شیل آمریکا و سایر رقیبان این گروه افزایش خواهد یافت .
اوپک در گزارش دورنمای نفت جهان در 2019 که در روز سه شنبه منتشر شد اعلام کرد انتظار می‌رود تولید نفت و سایر مایعات این گروه تا 2024 به 32.8 میلیون بشکه در روز کاهش یابد .تولید این گروه در 2019، 35 میلیون بشکه در روز بود.
افزایش استفاده از سوخت های جایگزین تقویت تقاضای بلند مدت نفت را زیر سوال می برد .سازمان کشورهای صادر کننده نفت پیش بینی خود را از تقاضای بلند مدت و میان مدت نفت در این گزارش پایین آورده است .
تولید نفت اوپک طی چند سال گذشته با قراردادی که با روسیه و سایر تولید کنندگان غیر عضو بسته شده کاهش یافته است . به خاطر افزایش قیمت نفت ناشی از این قرارداد ، تولید تولید کنندگان غیر اوپک تقویت شده و انتظار می‌رود تولید اوپک در 2020 محدودتر شود . محمد بارکیندو، دبیرکل اوپک گفت:« عرضه غیر اوپک افزایش یافته چون تولید نفت شیل آمریکا بیش از حد انتظارات بوده است».
آمریکا در تولید نفت خود رکورد زده چون انقلاب شیل باعث شده فناوری های جدید چاه هایی را که از نظر اقتصادی بی استفاده بودند را هم به تولید برساند. تولید اوپک در نتیجه مهار داوطلبانه عرضه تولیدکنندگان آن پایین آمده و تحریم های آمریکا علیه برخی اعضا مثل ونزوئلا و ایران بر آن تاثیر گذاشته است .
‏اوپک که مقر آن در وین است انتظار دارد عرضه نفت آمریکا در 2024 به 16.9 میلیون بشکه در روز برسد که نسبت به 12 میلیون بشکه 2019 بیشتر است . ولی این افزایش تولید کاهش خواهد یافت و در 2029 ، 17.4 میلیون بشکه در روز خواهد بود .
اوپک 14 عضو دارد که اکثر اعضای آن در خاورمیانه قرار دارند . عربستان صادر کننده شماره یک نفت جهان ، عراق و ایران هم در بین اعضا هستند. اوپک پیش بینی خود برای تقاضای نفت جهان در میان مدت را پایین آورده است .
این گروه که تقریباً یک سوم نفت جهان را تولید می‌کند حالا پیش‌بینی کرده که مصرف نفت در 2023 به 103.9 میلیون بشکه در روز برسد که نسبت به 104.5 میلیون بشکه سال گذشته پایین تر است .
همچنین پیش بینی می شود تقاضای نفت در بلندمدت 12 میلیون بشکه در روز بالا رود و به 110.6 میلیون بشکه در روز تا 2040 برسد که پایین تر از پیش بینی سال گذشته است .
اوپک اعلام کرد تعداد خودروهای برقی که در حال حاضر سهم کوچکی از ناوگان جهانی را در اختیار دارند، افزایش می یابد و تا 2040 تقریباً نیمی از خودروهای مسافرتی کشورهای سازمان همکاری و توسعه اقتصادی را تشکیل می دهد .
تقریباً یک چهارم این خودروها در چین خواهند بود و 26 درصد آن در سایر نقاط جهان .
اوپک امیدوار است تولیدش را طی دهه‌های آینده افزایش دهد . این گروه انتظار دارد عرضه تولیدکنندگان غیر اوپک در 2026 به 72.6 میلیون بشکه در روز برسد و تا 2040 به 72.6 میلیون بشکه در روز کاهش یابد .
بارکیندو گفت انتظار می رود در بلند مدت این اوپک باشد که بیشتر نیازهای نفتی جهان را تامین کند .
