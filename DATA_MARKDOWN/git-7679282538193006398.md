
# झारखंड विधानसभा चुनाव 2019 : सभी सीटों पर चुनाव लड़ेगा झाविमो - बाबूलाल मरांडी

Published at: **2019-11-03T23:47:14+00:00**

Author: **प्रतिनिधि, गिरिडीह।**

Original: [https://www.livehindustan.com](https://www.livehindustan.com/jharkhand/story-jharkhand-assembly-elections-2019-babulal-marandi-says-jharkhand-vikas-morcha-will-contest-election-alone-in-all-seats-2830738.html)

Jharkhand Assembly Elections 2019 : झाविमो प्रमुख बाबूलाल मरांडी ने अटकलों पर विराम लगाते हुए अकेले दम पर चुनाव लड़ने की घोषणा कर दी है। छठ महापर्व के मौके पर बाबूलाल ने गिरिडीह जिले के अपने पैतृक गांव कोदाईबांक में रविवार को पत्रकारों से कहा कि महागठबंधन पर बात करने का वक्त अब बीत चुका है। झाविमो अब अकेले जनता के बीच जाएगा।
उन्होंने कहा कि वे या उनकी पार्टी गठबंधन के विरोधी नहीं रहे हैं। लोकसभा चुनाव समाप्त होने पर गठबंधन की कोशिश की गई, लेकिन किसी कारणवश बात नहीं बन पायी। अब चुनाव की घोषणा हो गयी है। ऐसे में पार्टी के पदाधिकारियों ने तय किया है कि अकेले जनता के बीच जाएंगे। उन्होंने कहा कि 5 व 6 नवंबर को 24 जिलों के 81 विस क्षेत्र कार्यकर्ताओं को रायशुमारी के लिए बुलाया गया है, जिसमें पार्टी के सभी प्रत्याशियों के लिए रायशुमारी की जाएगी।

        झारखंड में चुनाव खर्च पर निगरानी के लिए मुरली कुमार होंगे विशेष पर्यवेक्षक
      
