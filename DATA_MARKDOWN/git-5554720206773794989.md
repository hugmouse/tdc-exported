
# मास्क वाली तस्वीर शेयर कर ट्रोल हुईं अभिनेत्री प्रियंका चोपड़ा, लोगों ने यूं की खिंचाई

Published at: **2019-11-04T12:47:56+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/priyanka-chopra-brutally-trolled-for-her-mask-photos/271357/)

दम घोंटू वायु प्रदूषण से दिल्ली और राष्ट्रीय राजधानी क्षेत्र (एनसीआर) के लोगों का सांस लेना भी दूभर हो गया है। प्रदूषण का प्रभाव जमीन से लेकर आसमान तक है। दिल्ली में बढ़ते इस प्रदूषण को लेकर आम जनता और सरकार के साथ-साथ सेलेब्रिटीज भी काफी चिंतिंत हैं। इस बीच, अभिनेत्री प्रियंका चोपड़ा जोनस ने मास्क पहनकर अपना एक फोटो इंस्टाग्राम पर शेयर किया। लेकिन प्रियंका अपने इस पोस्ट को लेकर सोशल मीडिया यूजर्स के निशाने पर आ गई, लोग उन्हें जमकर ट्रोल कर रहे हैं।
दरअसल, प्रियंका चोपड़ा इन दिनों अपनी अपकमिंग फिल्म ‘द व्हाइट टाइगर’ की शूटिंग के लिए दिल्ली में मौजूद है। इस बीच, प्रियंका चोपड़ा ने अपने इंस्टाग्राम पर चेहरे पर मास्क और आंखों पर चश्मा लगाए हुए अपनी एक तस्वीर शेयर की है। इस फोटो को शेयर करते हुए प्रियंका ने लिखा, “द व्हाइट टाइगर के शूट के दिन। इस शहर में फिलहाल शूटिंग करना बहुत मुश्किल हो रहा है, मुझे समझ नहीं आता कि लोग इन हालातों में यहां रह कैसे रहे हैं। शुक्र है कि हमारे पास एयर प्यूरीफायर और मास्क जैसी सुविधा है। गरीबों और बेघरों के लिए दुआ करें। सभी लोग अपना ध्यान रखें।”
प्रियंका अपने इस पोस्ट को लेकर सोशल मीडिया यूजर्स के निशाने पर आ गई, लोग उन्हें जमकर ट्रोल कर रहे हैं। जहां कुछ लोगों ने उनके पोस्ट की तारीफ की, तो वहीं कुछ लोगों ने उन्हें सिगरेट पीने को लेकर खिंचाई कर दी।
एक यूजर ने लिखा, “सही बात है दीदी आपकी, बाकी अस्थमा कैसा है आपका अब? बाकी सिगरेट मत पीना इस टाइम।” एक अन्य यूजर ने लिखा, “लेकिन, दीदी सिगरेट भी तो पीती के आप।” एक अन्य यूजर ने लिखा, “दीदी को शादी पे पटाखे भी फोड़ने है, दीदी को सिगार भी पीना है और दीदी मास्क पहन के फोटो भी डालती है। ऐसे तो कैसे चलेगा दीदी।”
एक अन्य यूजर ने लिखा, “दीदी गाड़ी के अंदर मास्क नहीं लगाना होता है।” इसी तरह एक अन्य यूजर ने लिखा, “सिगरेट पीते वक्त भी मास्क लगाया करो दीदी।” बता दें कि, इसी तरह तमाम यूजर्स उनके इस पोस्ट पर जमकर अपनी प्रतिक्रिया दे रहे हैं।
बता दें कि, रविवार को दिल्ली के कई इलाकों में एयर क्वॉलिटी इंडेक्स दिन में एक हज़ार और नोएडा, गाजियाबाद में डेढ़ हजार तक पहुंच गया। हालांकि, शाम होते होते थोड़ी हवा चलने से इसमें गिरावट आई लेकिन हवा का स्तर खतरनाक बना ही रहा।
