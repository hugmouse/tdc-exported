
# امام حسن عسکری(ع) از پایه‌گذاران زیارت اربعین هستند/ تمامی اهل‌بیت برای زمینه‌سازی امامت حضرت مهدی(عج) تلاش کردند

Published at: **2019-11-06T09:59:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545241.html/%D8%A7%D9%85%D8%A7%D9%85-%D8%AD%D8%B3%D9%86-%D8%B9%D8%B3%DA%A9%D8%B1%DB%8C-%D8%B9--%D8%A7%D8%B2-%D9%BE%D8%A7%DB%8C%D9%87-%DA%AF%D8%B0%D8%A7%D8%B1%D8%A7%D9%86-%D8%B2%DB%8C%D8%A7%D8%B1%D8%AA-%D8%A7%D8%B1%D8%A8%D8%B9%DB%8C%D9%86-%D9%87%D8%B3%D8%AA%D9%86%D8%AF--%D8%AA%D9%85%D8%A7%D9%85%DB%8C-%D8%A7%D9%87%D9%84-%D8%A8%DB%8C%D8%AA-%D8%A8%D8%B1%D8%A7%DB%8C-%D8%B2%D9%85%DB%8C%D9%86%D9%87-%D8%B3%D8%A7%D8%B2%DB%8C-%D8%A7%D9%85%D8%A7%D9%85%D8%AA-%D8%AD%D8%B6%D8%B1%D8%AA-%D9%85%D9%87%D8%AF%DB%8C-%D8%B9%D8%AC--%D8%AA%D9%84%D8%A7%D8%B4-%DA%A9%D8%B1%D8%AF%D9%86%D8%AF)

کارشناس مسائل مذهبی، امام حسن عسکری(ع) را یکی از پایه‌گذاران مبحث اربعین دانست و گفت: در واقع امام حسن عسکری (ع) یکی از روش های شناخت مؤمن را زیارت اربعین می‌دانند که زیارت اربعین از عملکردهای امام محسوب می‌شود.
به گزارش شبکه اطلاع رسانی راه دانا؛ حجت الاسلام بابایی کارشناس مذهبی در گفتگو با دیار آفتاب؛ با اشاره به شهادت یازدهمین اختر تابناک امامت و ولایت در هشتم ربیع‌الاول سال ۲۳۲ هجری قمری در مدینه گفت: در خصوص امامت امام حسن عسکری(ع) و امام هادی(ع) مطالب خیلی محدود است و این به خاطر این است که این بزرگواران در شرایط خیلی خاصی زندگی می‌کردند که معنی عسکری خود گواه بر خیلی از موضوعات است.
وی افزود: امام حسن عسکری(عج) به واسطه زندگی در منطقه نظامی و تحت نظر بودنشان توسط حکومت وقت به ایشان لقب عسکری دادند، البته این لقب برای امام هادی (ع) نیز هست، چراکه ایشان هم مانند فرزند نشان در حصر و تحت شدید امنیتی بودند.
کارشناس مذهبی اظهار کرد: امروز هم امام در این شرایط هستند و محل وجود و حضور مبارکی که برای ایشان مشخص‌شده خیلی سخت است و وقتی به محل مبارک این دو امام بزرگوار سر می‌زنیم آن غربت خاص را به وضوح مشاهده می‌کنیم.
وی ادامه داد: اگرچه غربت در خصوص اهل بیت(ع) از زندگی آنها تا شهادت آنها را بارها مطالعه کرده ایم ولی در این دو بزرگوار نوع غربت خیلی خاص است و اگر ذره ای نسبت به این دو بزرگوار عرض ارادت داشته باشیم این غربت را حس می کنیم.
بابایی، امام حسن عسکری(ع) را یکی از پایه گذاران مبحث اربعین دانست و گفت: امام حسن عسکری(عج) در روایتی می فرمایند؛ علامت مؤمن بر پنج چیز است،۵۱ رکعت نماز خواندن در شبانه روز، زیارت اربعین، کسی که انگشتر بر دست راست می کند، پیشانی بر خاک پاک گذاشتن و همان با خشوع و خضوع سجده کردن و بلند گفتن بسم الله الرحمن الرحیم که ایشان بر این پنج نشانه تأکید دارند و در واقع ایشان یکی از روش های شناخت مؤمن را زیارت اربعین می دانند که زیارت اربعین از عملکردهای امام محسوب می شود.
وی با بیان اینکه آماده سازی امام حسن عسکری(ع) برای امامت حضرت مهدی(عج) باید به شکل ویژه ای به آن توجه شود افزود: امام به طور عملیاتی در زمان امامت خودشان بحث امام زمان(عج) را ثابت می کنند و در واقع اثبات امامت حضرت مهدی(عج) به شکل عملی به مردم آموخته شد.
کارشناس مذهبی در این خصوص تصریح کرد: امام حسن عسکری(ع) و اهل بیت (ع) این را در طول سالیان سال در امامت خودشان اثبات کردند که آن چیزی که پیامبر اکرم(ص) و نشانه‌هایی که ایشان تأیید کردند درون ائمه است و آن نشانه‌ها به‌هیچ‌وجه تغییر نمی‌کند.
وی با تأکید بر اینکه امامت اهل‌بیت(ع) همان محوری را که پیامبر مشخص کرده بود را طی می‌کرد گفت: این موضوع نشان می‌دهد که وجود امام حتمی است و نشانه‌ها تغییر پیدا نمی‌کند.
بابایی مهم‌ترین فعالیت امام حسن عسکری(ع) را زمینه‌سازی امامت حضرت مهدی (عج) دانست و افزود: اینها یک نکته مهم دارد و آن این است که امام حسن عسکری(ع) بستر امامت حضرت مهدی(عج) را کاملا قبل از ولادت ایشان آماده کرده بودند و بسیاری از شبهات را خود ایشان پاسخ دادند.
وی در این خصوص اظهار کرد: نکته ای که در خصوص امامت حضرت مهدی(عج) باید به آن توجه شود این است که تمام ائمه برای ایجاد و زمینه سازی امامت حضرت مهدی(عج) کار کرده اند و آنها همگی برای اثبات امامت ایشان تلاش های زیادی انجام دادند و در واقع یازده اهل بیت عصمت و طهارت برای اثبات حقانیت و امامت حضرت مهدی(عج) کار کرده اند.
کارشناس مذهبی خاطر نشان کرد: توجه به امامت حضرت مهدی(عج) برای اهل بیت(ع) امروز باید برای ما به عنوان درس مهمی باشد و آن اینکه ما هم برای ظهور ایشان بتوانیم تلاش کنیم و در این راستا بتوانیم مفید واقع شویم.
انتهای پیام/
