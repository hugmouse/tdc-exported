
# आम्रपाली ने निरहुआ के साथ शेयर की ये फोटो, हुई सोशल मीडिया पर वायरल

Published at: **2019-11-05T04:39:11+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/bhojpuri/story-aamrapali-dubey-this-photo-with-dinesh-lal-yadav-viral-on-social-media-2832624.html)

भोजपुरी क्वीन आम्रपाली दुबे और स्टार खेसारी लाल यादव यानी निरहुआ की जोड़ी को फैन्स बहुत पसंद करते हैं। दोनों की जोड़ी जब भी साथ में फिल्म करती है तो वो हिट जाती ही है। इतना ही नहीं, आम्रपाली और निरहुआ एक दूसरे के साथ कई फोटोज भी सोशल मीडिया पर शेयर करते रहते हैं। अब हाल ही में आम्रपाली ने निरहुआ के साथ अपनी ऐसी फोटो शेयर की है जो सोशल मीडिया पर खूब वायरल हो रही है। हालांकि, ये फोटो उनकी फिल्म से जुड़ी लग रही है। इस फोटो में निरहुआ ने आम्रपाली को गले लगाया हुआ है। फोटो शेयर करते हुए आम्रपाली ने लिखा, दुल्हा हिन्दुस्तानी...दुल्हा इंग्लिशतानी।
निरहुआ और आम्रपाली की ये फोटो को फैन्स से खूब लाइक्स मिल रहे हैं। 

        इससे पहले दोनों की इस फोटो ने मचाया था तहलका...
      
इससे पहले भी आम्रपाली ने निरहुआ के साथ ऐसी फोटो शेयर की थी जिसने सोशल मीडिया पर तहलका मचा दिया था। दरअसल, कुछ दिनों पहले आम्रपाली और निरहुआ दोनों ही विंध्यवासिनी देवी के दर्शन करने पहुंचे थे। इस दौरान आम्रपाली ने ये फोटो शेयर की थी जो सोशल मीडिया पर वायरल हो गई थी।

        'निरहुआ चलल लंडन' को फैन्स ने किया पसंद...
      
दोनों की फिल्म 'निरहुआ चलल लंडन' को फैन्स से काफी अच्छा रिस्पॉन्स मिला है। इस फिल्म को यूट्यू पर 8 दिन में 11 मिलियन व्यूज मिल चुके हैं।
