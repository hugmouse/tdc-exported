
# CM नीतीश ने स्वर्ण मंदिर में मत्था टेका

Published at: **2019-11-07T16:42:49+00:00**

Author: **पटना। हिन्दुस्तान टीम**

Original: [https://www.livehindustan.com](https://www.livehindustan.com/bihar/patna/story-bihar-chief-minister-nitish-kumar-prayed-in-amritsar-golden-temple-2837328.html)

मुख्यमंत्री नीतीश कुमार ने गुरुवार को अमृतसर गए और वहां गुरु नानन देव जी महाराज के 550 वें प्रकाश पर्व के मौके पर आयोजित कार्यक्रम में भाग लिये। साथ ही उन्होंने स्वर्ण मंदिर में जाकर मत्था टेका। इस मौके पर उन्होंने कहा कि गुरुद्वारा साहिब में नतमस्तक होना उनके लिए सौभाग्य की बात  है। यह पवित्र और ऐतिहासिक भूमि है। यहां में पहले भी आ चुका हूं। उन्होंने कहा कि गुरु नानन देव जी महाराज के 550 वें प्रकाश पर्व के मौके पर पटना साहिब में भी धार्मिक समागम होंगे। पटना में दिसंबर और जनवरी में कार्यक्रम होंगे। मुख्यमंत्री ने सुल्तानपुर लोधी बेर साहिब गुरुद्वारा में भी मत्था टेका। साथ ही पावन बेरी की परिक्रमा की। बेई नदी का पवित्र जल पिया।  
