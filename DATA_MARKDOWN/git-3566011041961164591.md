
# مسیرهای راهپیمایی سیزده آبان در استان همدان اعلام شد

Published at: **2019-11-03T21:44:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544635.html/%D9%85%D8%B3%DB%8C%D8%B1%D9%87%D8%A7%DB%8C-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D8%B3%DB%8C%D8%B2%D8%AF%D9%87-%D8%A2%D8%A8%D8%A7%D9%86-%D8%AF%D8%B1-%D8%A7%D8%B3%D8%AA%D8%A7%D9%86-%D9%87%D9%85%D8%AF%D8%A7%D9%86-%D8%A7%D8%B9%D9%84%D8%A7%D9%85-%D8%B4%D8%AF)

به مناسبت فرارسیدن روز استکبار ستیزی مسیرهای راهپیمایی سیزده آبان در استان همدان اعلام شد.
به گزارش شبکه اطلاع رسانی راه دانا به نقل از عصر همدان؛ مردم استان همدان همزمان با فرارسیدن روز استکبارستیزی با حضور در خیابانهای این شهر و سردادن شعار بر مرگ بر امریکا خشم و انزجار خود از استکبار جهانی را به نمایش می گذارند.
مسیرهای راهپیمایی مراسم ۱۳ آبان در استان همدان به شرح زیر می باشد.

         همدان
      
مراسم یوم الله ۱۳ آبان روز ملی مبارزه با استکبارستیزی همزمان با سراسر کشور در شهر همدان هم برگزار می شود.
این مراسم در شهرستان همدان ساعت ۹ ونیم صبح می باشد و مسیر راهپیمایی آرامگاه بوعلی به سمت میدان امام خمینی  ره می باشد.
سخنران این مراسم عضو مجمع تشخیص مصلحت نظام، علی آقامحمدی است که در خصوص جبهه مقاومت علیه استکبار سخنرانی می کنند .

        نهاوند
      
راهپیمایی روز ۱۳ آبان روز ملی مبارزه با استکبار جهانی ساعت ۱۰ صبح فردا دوشنبه از مقابل مسجد شهید حیدری آغاز می شود و محل تجمع میدان امام خمینی(ره) خواهد بود.
سخنران راهپیمایی ۱۳ آبان در نهاوند حجت الاسلام والمسلمین مغیثی امام جمعه شهرستان خواهد بود.
علاوه بر شهر نهاوند در شهرهای گیان، برزول و فیروزان نیز راهپیمایی برگزار خواهد شد.

        اسدآباد
      
مسیر راهپیمایی ۱۳ آبان در شهر اسدآباد با تجمع در مقابل حسینیه آیت الله خامنه ای(دفتر امام جمعه) آغاز و خیابان امام، میدان امام، خیابان فرهنگ تا میدان غدیر مسیر راهپیمایی خواهد بود.
ساعت تجمع مردم ساعت ۹:۳۰ خواهد بود و مراسم راهپیمایی در ساعت ۱۰ آغاز می شود.
سخنران این مراسم رنجبرزاده نماینده مردم اسدآباد در مجلس خواهد بود.

        ملایر
      
مراسم یوم الله ۱۳ آبان با شعار ‘استکبارستیزی و مقاومت اسلامی؛ همزمان با سراسر کشور در ملایر برگزار می شود.
تظاهرات سراسری یوم الله ۱۳ آبان روز ملی مبارزه با استکبار جهانی ‘دوشنبه ۱۳ آبان’ با شعار ‘استکبارستیزی و مقاومت اسلامی؛سرآغاز افول و فروپاشی آمریکا’ در سراسر کشور برگزار می شود.
این مراسم در شهر ملایر از ساعت ۹:۳۰ از میدان امام خمینی (ره) به سمت میدان آزادگان برگزار می شود.
سرهنگ حسنی فرمانده سابق سپاه ناحیه ملایر سخنران ویژه مراسم در ملایر خواهد بود.

        تویسرکان
      
مسیر راهپیمایی یوم الله ۱۳ ابان در تویسرکان ساعت ۹:۳۰ صبح از میدان شهید فرشید هرمزی، خیابان باهنر، میدان امام خمینی(ره) و مقابل اداره مخابرات می باشد.

        بهار
      
راهپیمایی ۱۳ آبان شهر بهار از ساعت ۱۰:۳۰ صبح روز دوشنبه ۱۳ آبان از محل میدان شهدا، ابتدای خیابان امام خمینی (ره) مقابل مسجد باب الحوائج شروع و در میدان امام خمینی (ره) ختم می گردد.

        رزن
      
راهپیمایی یوم الله ۱۳ آبان و روز استکبار ستیزی پر شهرستانهای رزن و درگزین با حضور مردم و دانشجویان و دانش آموزان برگزار خواهد شد.
این راهپیمایی در شهر رزن از ضلع شمالی مسجد جامع شروع و با حرکت به سمت میدان شهدا در مقابل ساختمان آموزش و پرورش شهرستان برگزار خواهد شد.
در شهر قروه هم این راهپیمایی نیز با حرکت از میدان شهید مدنی به سمت مدرسه دارالفنون برگزار خواهد شد و در این محل تجمع برگزار خواهد شد

        کبودراهنگ
      
راهپیمایی ۱۳ آبان کبودراهنگ فردا با تجمع در میدان امام حسین (ع) ، ساعت ۱۰ صبح آغاز و پس از طی مسیرهای خیابان شهید مطهری و امام راحل در میدان امام خمینی (ره) راهپیمایی کنندگان تجمع می کنند و بیانیه این حضور را به استکباران جهان اعلام می کنند .
انتهای پیام/
