
# ۱۳ آبان تجلی قدرت و استقامت ملت ایران در برابر استکبار است/توجه به ظرفیت عظیم داخلی تنها را نجات کشور

Published at: **2019-11-01T15:50:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543898.html/---%D8%A2%D8%A8%D8%A7%D9%86-%D8%AA%D8%AC%D9%84%DB%8C-%D9%82%D8%AF%D8%B1%D8%AA-%D9%88-%D8%A7%D8%B3%D8%AA%D9%82%D8%A7%D9%85%D8%AA-%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%AF%D8%B1-%D8%A8%D8%B1%D8%A7%D8%A8%D8%B1-%D8%A7%D8%B3%D8%AA%DA%A9%D8%A8%D8%A7%D8%B1-%D8%A7%D8%B3%D8%AA-%D8%AA%D9%88%D8%AC%D9%87-%D8%A8%D9%87-%D8%B8%D8%B1%D9%81%DB%8C%D8%AA-%D8%B9%D8%B8%DB%8C%D9%85-%D8%AF%D8%A7%D8%AE%D9%84%DB%8C-%D8%AA%D9%86%D9%87%D8%A7-%D8%B1%D8%A7-%D9%86%D8%AC%D8%A7%D8%AA-%DA%A9%D8%B4%D9%88%D8%B1)

ائمه جمعه هرمزگان با بیان اینکه روز ۱۳ آبان نماد قدرت، استقامت و اقتدار ملت غیور اسلامی ایران در برابر اسکتبار جهانی است،گفتند:مسئولان نباید کشور را معطل گرگ های بین المللی کنند،و توجه به ظرفیت عظیم داخلی تنها را نجات کشور است.
به گزارش شبکه اطلاع رسانی راه دانا؛ به نقل از هرمز؛ائمه جمعه هرمزگان با بیان اینکه روز ۱۳ آبان نماد قدرت، استقامت و اقتدار ملت غیور اسلامی ایران در برابر اسکتبار جهانی است،گفتند:مسئولان نباید کشور را معطل گرگ های بین المللی کنند،و توجه به ظرفیت عظیم داخلی تنها را نجات کشور است.

        ۱۳ آبان تجلی قدرت و استقامت ملت ایران در برابر استکبار است
      
حجت الاسلام محمد عبادی زاده ظهر امروز در خطبه‌های عبادی- سیاسی نماز جمعه این هفته شهرستان بندرعباس با اشاره به روز ۱۳ آبان ماه، اظهار کرد: راهپیمایی امسال در این روز باید متفاوت از سال‌های گذشته برگزار شود.
وی افزود: علاوه بر دانش آموزان و دانشجویان، خانواده‌ها هم به همراه فرزندانشان محکم‌تر و با صلابت‌تر از گذشته در راهپیمایی روز 13 آبان ماه حضور شرکت کنند تا با حضورشان به اسکتبار جهانی پاسخ دندان شکنی دهند.
امام جمعه بندرعباس در ادامه به اهمیت این روز مهم پرداخت و افزود: در همچون روزی لانه جاسوسی آمریکا جنایکار به تسخیر دانشجویان و دانش آموزان درآمد و به عنوان روز ملی مبارزه با اسکتبار جهانی نامگذاری شد.
عبادی زاده با بیان اینکه تا حق و باطل است اسکتبار ستیزی پایانی ندارد، خاطرنشان کرد: مبارزه با اسکتبار جهانی امری دینی و عقلی است و هیچ گاه اسلامی ایران از اسکتبار ستیزی در برابر بیگانگانی که چشم طمع به این مرز و بوم داشته باشند دست برنخواهد داشت‌.
وی با اشاره به اینکه ما باید در تمام عرصه ‌ا به ویژه اقتصادی از حالت تدافعی باید به حالت تهاجمی حرکت کنیم، عنوان داشت: این امر با سرمایه‌گذاری، کار و تلاش مضاعف محقق می‌شود، تا کشور خود را از نیازهای که به آن وابسته است خودکفا کنیم و دشمنان قسم خورده این کشور ناامید و پریشان شوند.
خطیب جمعه بندرعباس در بخش دیگری از سخنان خود به بیانات رهبر انقلاب در رابطه با تحولات عراق و لبنان اشاره کرد و بیان داشت: همانطوری که رهبر معظم انقلاب به همه دلسوزان این کشورها توصیه کردند که نباید امنیت کشورشان تحت شعاع و قربانی شود، زیرا اگر امنیت قربانی شود اسکتبار جهانی در کشورشان رخنه می‌کند.
حجت الاسلام عبادی زاده بابیان اینکه در فتنه سال ۸۸ ملت ایران آگاهانه و هوشمندانه و گوش به فرامین رهبری نگذاشته تا کودتاهای مخملی و رنگی در این کشور شکل گیرد، عنوان داشت: این مبارزات مردمی باید برای تمام دلسوزان سایر کشورها الگو قرار گیرد تا دست دازی اسکتبار جهانی بر کشورهای دیگر از بازوان قطع و قمع شود.
امام جمعه بندرعباس در بخش دیگری از سخنانش به نهم ربیع الاول اشاره کرد و گفت: این روز شهادت امام حسن عسکری(ع)  به همه شعیان تسلیت می‌گویم و این روز هم آغاز امامت حضرت ولی عصر(عج) است و ما باید این روز را گرامی بداریم و برای تحقق آرمان‌های آن امام همام تلاش و کوشش کنیم.
حجت الاسلام عبادی زاده در خصوص روز فرهنگ عمومی، این فرهنگ را ریشه در جامعه اسلامی دانست و ابزار داشت: این فرهنگ باید بیشتر در جامعه احیا شود زیرا فرهنگ غالب مردم است و نباید این فرهنگ فراموش شود‌.
وی ادامه داد:‌ احترام به سالمندان، دستگیری از محرومان، آداب و رسوم ملی و مذهبی، حس مسوولیت، تکالیف اعضای خانواده نسبت به هم و صلح رحم و...را از جمله  فرهنگ عمومی دانست.
امام جمعه بندرعباس در سلسله مباحث پیرامون  مصرف مشروبات الکلی و آسیب‌های اجتماعی و مضرات آن در خطبه‌های اول، بیان داشت: کسی که مشروبات الکلی را مصرف می‌کند، ایمان به خداوند در دل و روح او جایی ندارد و بی غیرتی در او نمایان می‌شود.
عبادی زاده در پایان برای مبارزه با این ناهنجار اجتماعی کار فرهنگی را در کنار کار سرهنگی دانست و یادآورشد: نباید به بهانه کار فرهنگی مبارزه سرهنگی(برخورد پلیسی) متوقف شود، زیرا این دو باید در کنار هم باشد تا گره گشا باشد.

        تسخیر لانه‌ جاسوسی آمریکا انقلاب دوم ملت ایران است
      
حجت‌‎الاسلام  میثم تارم ظهر امروز در خطبه‌های نمازجمعه این هفته شهرستان قشم اظهار کرد: وضعیت فعلی زیبنده جامعه اسلامی نیست و ملت ایران باید با توجه و عمل به معارف اسلامی در زمینه صرفه‌جویی به الگویی جهانی تبدیل شود.
وی افزود: فرهنگ‌سازی از مهمترین اقدامات موثر در تحقق این مهم است و از این رو باید اقدامات شورای فرهنگی عمومی در این راستا تقویت شود.
امام جمعه شهرستان قشم تصریح کرد: امام حسن عسکری(ع) با تبیین وظایف مردم در عصر غیبت و لزوم پیروی از نواب خاص و عام بستر لازم برای عصر غیبت را فراهم آورد.
حجت‌الاسلام والمسلمین تارم ادامه داد: مردم در عصر غیبت باید از ولایت فقیه و مجتهدین جامع الشرایط پیروی کنند تا زمینه ظهور منجی عالم بشریت برای تشکیل حکومت عدالت‌گستر مهدوی ایجاد شود.
وی سالروز شهادت اولین شهید محراب را گرامیداشت و اضافه کرد: آیت‌الله شهید قاضی طباطبائی فردی انقلابی و متعهد به اسلام و انقلاب بود.
امام جمعه شهرستان قشم افزود: بصیرت، وظیفه‌شناسی، اقدام به هنگام، تعهد و ایثارگری از جمله ویژگی‌های است شهید محمدحسین فهمیده را به بهترین الگو برای تمام دانش‌آموزان تبدیل کرده است.
تارم گفت: خروجی آموزش و پرورش باید تربیت دانش‌آموزانی در طراز انقلاب اسلامی و نسلی همچون شهید فهمیده باشد.
وی تسخیر لانه جاسوسی آمریکا توسط دانشجویان پیرو خط امام(ره) را انقلاب دوم ملت ایران خواند و تصریح کرد: این اقدام بنیه انقلاب سال ۱۳۵۷ را تثبیت و قوام بخشید.
امام جمعه شهرستان قشم اظهار داشت: فعال شدن لانه جاسوسی آمریکا در قالب سفارت این کشور در عراق، سوریه و لبنان، خواسته های به حق مردم را تبدیل به اغتشاش برای براندازی نظام‌ها تبدیل کرده است.
حجت‌الاسلام والمسلمین تارم بیان کرد: دستاورد حضور آمریکا چیزی جز ایجاد فتنه، فساد، آشوب و از بین بردن زیرساخت کشورها در منطقه نیست.
وی با اشاره به حمایت مالی عربستان و امارات از اقدامات آمریکا، ادامه داد: مردم عراق باید با هوشیاری و بصریت خود زمینه سوءاستفاده آمریکا را مسدود کنند.
امام جمعه شهرستان قشم خاطرنشان کرد: سرانجام این مردم عراق و لبان هستند که بر دسیسه‌های دشمنان غالب خواهند شد و دست استکبار جهانی و همدستان او را از کشورشان قطع می‌کنند.
حجت‌الاسلام والمسلمین تارم استعفای سعد حیری را شانه خالی کردن از مسوولیت و هموار شدن زمینه برای متلاشی شدن سایر ارکان دولت و حکومت دانست و گفت: مسوولان لبنان باید مسائل را با هوشیاری و بصیرت زیر نظر داشته باشند.
وی در خطبه نخست مبحث عهدنامه مالک اشتر را پی گرفت و تصریح کرد: مدیران جامعه اسلامی باید مسیر رانت‌خواری، خیانت و سوءاستفاده اطرافیان خود را از بین ببرند چرا که زیان ان متوجه مردم و نظام اسلامی است.

        توجه به ظرفیت عظیم داخلی تنها را نجات کشور/ FATF پوست خربزه ای زیر پای اقتصاد است
      
حجت الاسلام محمد بارانی، امام جمعه پارسیان در خطبه های نماز جمعه این هفته پارسیان، تسخیر لانه جاسوسی آمریکا توسط دانشجویان خط امام را شکست ابهت پوشالی این کشور دانست و گفت: امروز بعد از گذشت چهل سال بسیاری از کشورهای دنیا همین تعبیر لانه جاسوسی را برای سفارت آمریکا بکار می برند.
وی افزود: آمریکا خوی شیطانی است و دوست و دشمن نمی شناسد لذا حتی صدای کشورهایی چون آلمان و فرانسه و انگلیس هم از جاسوسی سفارت آمریکا در آمده است.
بارانی ، ضمن اشاره به حضور آمریکا در کودتاهای مختلف در کشورهای دنیا، به تبیین علت فشارهای اقتصادی و سیاسی علیه ملت ایران پرداخت و اظهار‌کرد: هدف آمریکایی ها این است که ملت ایران زیر سلطه آنها برود و از استقلال خود دست بردارد اما ملت ایران با ایستادگی و مقاومت خود در طول چهل سال انقلاب این را اعلام و اثبات کرده اند که ما اهل دعوا نیستیم ولی اهل حفظ هویت و عزت و استقلال خود هستیم و هرکسی بخواهد عزت ما را پایمال کند، ملت ایران را تحقیر نماید، به لطف الهی این دست را قطع خواهد کرد.
امام جمعه پارسیان، با تسلیت سالروز شهادت امام حسن عسکری(ع)،ایشان را الگویی کامل برای جوانان مومن معرفی و تصریح کرد: باید با شناخت و الگوگیری از سیره نورانی این بزرگواران سعادت دنیا و آخرت را برای خود و خانواده و جامعه رقم بزنیم.
خطیب نمازجمعه شهرستان پارسیان با انتقاد از سخنان برخی مسئولان مبنی بر شرطی کردن اقتصاد کشور و معیشت مردم بر تصویب لوایح FATF، تاکید کرد: اینکه اقتصاد کشور را به این لوایح پیوند بزنیم یقینا همان مسیر غلطی است که در برجام طی شد و جواب نداد.
بارانی، ادامه داد: تا کی باید چشم بسته برای کشور تعهد ایجاد کنیم در حالی که وقتی به مسائل پیرامونی این لوایح دقت میکنیم می بینیم که FATF پوست خربزه ای زیر پای اقتصاد کشور است و نه نجات دهنده آن.
وی، با اشاره به توصیه های کارگروه اقدام مالی و حمایت ها و نظارت دقیق آمریکا بر این کارگروه، آن را زنگ خطر و نشانه احتیاط برای مسئولان کشور دانست و خاطرنشان کرد: خود مسئولان مشترک آمریکایی و FATF اذعان دارند که با تصویب این لوایح جلوی دورزدن تحریم ها توسط ایران گرفته می شود، لذا قطعا تصویب این لوایح باعث قفل شدن اقتصاد کشور می شود و مسئولان دقت کنند که کشور را نباید معطل این گرگ های بین المللی کنیم و راه پیشرفت و نجات کشور هم توجه به ظرفیت های عظیم داخلی است.
انتهای پیام/
