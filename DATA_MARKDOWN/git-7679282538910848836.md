
# Odd-Even का पहला दिन: योजना का उल्लंघन करने पर अब तक इतने चालान काटे गए

Published at: **2019-11-04T11:54:30+00:00**

Author: **ब्रजेश सिंह,नई दिल्ली**

Original: [https://www.livehindustan.com](https://www.livehindustan.com/national/story-odd-even-in-delhi-192-challans-have-been-made-so-far-for-violating-the-odd-even-scheme-2831270.html)

आज से दिल्ली में ऑड-ईवन योजना लागू है। पहले दिन दिल्ली में अब तक (खबर लिखे जाने तक) ऑड-ईवन योजना नहीं मानने वाले करीब 192 लोगों का चालान काटा गया है। खबर लिखे जाने तक दिल्ली में कटे चालानों की कुल संखअया 192 में से दिल्ली ट्रैफिक पुलिस ने 170 चालान काटे हैं। इसके अलावा परिवहन विभाग और एसडीएम की टीम ने कुल 7 चालान काटे हैं। बता दें कि सम-विषम नियम का उल्लंघन करने पर 4,000 रुपये के जुर्माने का प्रावधान है। इससे पहले 2016 में दो बार यह योजना लागू होने पर उल्लंघन के लिए 2,000 रुपये जुर्माने का प्रावधान किया गया था।
गौरतलब है कि आज से लागू सम-विषम योजना 15 नवंबर तक सुबह आठ बजे से रात आठ बजे तक लागू रहेगी। सम-विषम योजना 15 नवंबर तक सुबह आठ बजे से रात आठ बजे तक लागू रहेगी। दूषण कम करने के लिए आप सरकार ने जनवरी 2016 में इस कार्यक्रम की शुरूआत की थी । 
भाजपा के वरिष्ठ नेता विजय गोयल ने विषम नंबर वाली एक एसयूवी चलाते हुए सोमवार को सम-विषम नियमों का उल्लंघन किया और इस योजना को केजरीवाल सरकार का ''चुनावी हथकंडा बताया। उन्होंने सम-विषय योजना के खिलाफ इसे 'प्रतीकात्मक विरोध प्रदर्शन बताया। राज्यसभा सदस्य गोयल सम-विषम योजना का विरोध करने के लिए सम दिन पर विषम नंबर की गाड़ी लेकर दिल्ली की सड़क पर निकल गए।
गोयल के विरोध पर प्रतिक्रिया जताते हुए उपमुख्यमंत्री मनीष सिसोदिया ने कहा कि भाजपा के नेताओं का काम राजनीति करना है और उनके (भाजपा नेताओं) पास कोई समाधान नहीं है। गोयल ने अप्रैल 2016 में भी सम-विषम नियमों का उल्लंघन किया था। 
