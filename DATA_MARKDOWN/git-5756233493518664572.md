
# پایان طبیعی برای دانه‌های سرسیاه پوست!

Published at: **2019-11-04T09:05:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619776/%D9%BE%D8%A7%DB%8C%D8%A7%D9%86-%D8%B7%D8%A8%DB%8C%D8%B9%DB%8C-%D8%A8%D8%B1%D8%A7%DB%8C-%D8%AF%D8%A7%D9%86%D9%87%E2%80%8C%D9%87%D8%A7%DB%8C-%D8%B3%D8%B1%D8%B3%DB%8C%D8%A7%D9%87-%D9%BE%D9%88%D8%B3%D8%AA)


        یک برس پوست ابزاری موثر برای لایه برداری و پاکسازی پوست و پیشگیری از تشکیل دانه های سرسیاه است.
      

        آفتاب‌‌نیوز :
      
بیرون کشیدن دانه های سرسیاه روی پوست صورت پیش از یک مهمانی یا رویداد مهم شاید در کوتاه مدت به سود شما باشد، اما در بلند مدت به آن اندازه که فکر می کنید اقدام کارآمدی نخواهد بود. دانه های سرسیاه پوست نوعی آکنه هستند که به عنوان کومدون ها شناخته می شوند و خلاص شدن از آنها آسان نیست.
به گزارش "مدیکال دیلی"، برای بهبود و پیشگیری از بروز دانه های سرسیاه باید برخی تغییرات سبک زندگی را مد نظر قرار دهید و به مواردی فراتر از بیرون کشیدن آنها با فشار زیاد فکر کنید.
اگرچه انواع مختلفی از کومدون ها وجود دارند، مسدود شدن منافذ پوست دلیل اصلی بروز دانه های سرسیاه پوست است. چه به واسطه چربی ها یا سلول های مرده پوست، منافذ مسدود شده پوست می توانند به شکل گیری نقطه های سیاه کوچک روی پوست منجر شوند. قرار گرفتن در معرض اکسیژن که پوست را تیره می کند، موجب سیاه شدن آنها می شود.
زمانی که منافذ پوست به طور کامل بسته می شوند، جوش های سرسفید می توانند شکل بگیرند که مشهودتر از دانه های سرسیاه هستند. از آنجایی که دانه های سرسیاه پوست بیشتر روی صورت، به ویژه بینی، شکل می گیرند، افراد تلاش می کنند تا به سرعت و بدون دریافت کمک حرفه ای آنها را خارج کنند.
دانه های سرسیاه می توانند روی گوش ها، شانه ها و پشت نیز ظاهر شوند. در ادامه با چند روش درمان طبیعی که آسیبی به پوست وارد نکرده و به از بین بردن این دانه ها کمک می کنند، آشنا می شویم.
استفاده از بخاردر یک ظرف مقداری آب جوش ریخته و صبر کنید تا دمای آب اندکی کاهش یابد، سپس، صورت خود را روی ظرف گرفته و با یک حوله سر خود را بپوشانید. اجازه دهید بخار به خوبی جذب منافذ پوست شود و دانه های سرسیاه شل شوند.
استفاده از برس های پوستیک برس پوست ابزاری موثر برای لایه برداری و پاکسازی پوست و پیشگیری از تشکیل دانه های سرسیاه است. به تمیز نگه داشتن برس نیز توجه داشته باشید تا از آلوده شدن پوست پیشگیری شود.
پاک کردن آرایشمحصولات آرایشی معمولا حاوی رنگ های مصنوعی، روغن ها و روایحی هستند که می توانند موجب مسدود شدن منافذ پوست شوند، بر همین اساس، پاک کردن آرایش برای پیشگیری از تشکیل دانه های سرسیاه اهمیت دارد. پوست طی شب خود را بازسازی می کند، از این رو، صورت خود را به خوبی تمیز کرده و اجازه دهید پوست طی این مدت تنفس راحتی داشته باشد.
پاکسازی طبیعیشما می توانید از پاک کننده های طبیعی و دست ساز حاوی عسل هنگام صبح، پیش از رفتن به تختخواب و گاهی اوقات حتی پس از ورزش استفاده کنید زیرا تعریق بیش از حد می تواند موجب انسداد منافذ پوست شود. البته پوست خود را به گونه ای تمیز نکنید که دچار کم آبی و خشکی شود.
لایه برداریشما می توانید دو یا سه بار در هفته از یک اسکراب ملایم پوست صورت برای لایه برداری پوست و پاکسازی سلول های مرده روی آن استفاده کنید تا از انسداد منافذ پوست صورت یا دیگر نقاط بدن پیشگیری شود. افرادی که پوست حساس دارند باید لایه برداری را با احتیاط بیشتر و با تکرر کمتر انجام دهند.
مرطوب کردنبرخی محصولات مرطوب کننده حاوی مواد شیمیایی ممکن است در ابتدای استفاده اثر مثبتی داشته اما پس از گذشت مدتی حتی موجب کم آب شدن پوست، افزایش تولید چربی و در نتیجه افزایش احتمال تشکیل دانه های سرسیاه روی پوست شوند. محصولات مرطوب کننده حاوی مواد، ویتامین ها، آنزیم ها و اسیدهای آمینه طبیعی انتخاب بهتری برای تقویت سلامت پوست هستند.
