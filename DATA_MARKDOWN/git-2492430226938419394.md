
# Plaatjes draaien op Radio Rijnmond: welke kies jij?

Published at: **2019-11-04T08:28:31+00:00**

Author: ****

Original: [RTV Rijnmond](https://www.rijnmond.nl/nieuws/188093/Plaatjes-draaien-op-Radio-Rijnmond-welke-kies-jij)

Elke dag stopt Reint Jan Potze 25 singletjes in zijn 45-toerenkoffer. Welke plaat haal jij eruit? Waarom juist die? Voor wie? Heb je een speciale boodschap? Of een mooie herinnering?
Kijk HIER wat er vandaag in de koffer zit en maak je keuze.
Een plaat blijft maximaal drie dagen in de koffer. Elke dag zijn er dus weer een flink aantal nieuwe keuzes. We zoeken allereerst de platen met mooie verhalen. Maar we draaien ook de drie meest gekozen plaatjes.

        De muziek op Radio Rijnmond komt tussen 18 en 19 uur niet uit de computer, niet van een of andere streamingdienst, zelfs niet van cd. Want zeg nou zelf: wat is er leuker dan plaatjes draaien? Echte plaatjes. Het gevoel is net even anders. De hoes. De naald die in de groeven zakt. Af en toe een kraakje. Maar vooral een warm geluid.
      
En: je kunt ook zelf je favoriete singletjes draaien in onze studio! Meedoen? Stuur dan een mailtje naar 45toeren@rijnmond.nl
