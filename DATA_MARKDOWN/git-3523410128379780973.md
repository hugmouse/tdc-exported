
# 
        پل طبعیت برای ممانعت از خودکُشی ایمن‌سازی می‌شود
      

Published at: **2019-11-06T17:57:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638520/%D9%BE%D9%84-%D8%B7%D8%A8%D8%B9%DB%8C%D8%AA-%D8%A8%D8%B1%D8%A7%DB%8C-%D9%85%D9%85%D8%A7%D9%86%D8%B9%D8%AA-%D8%A7%D8%B2-%D8%AE%D9%88%D8%AF%DA%A9%D9%8F%D8%B4%DB%8C-%D8%A7%DB%8C%D9%85%D9%86%E2%80%8C%D8%B3%D8%A7%D8%B2%DB%8C-%D9%85%DB%8C%E2%80%8C%D8%B4%D9%88%D8%AF)

به گزارش بولتن نیوز، میثم اخباری با اشاره به اینکه پُل طبعیت از ابتدا استاندارهای لازم را کسب کرده است، اظهار کرد: در این حوزه به مسائل ایمنی هم توجه شده است و در واقع پُل طبعیت فضای  برای گردشگری است نه برای خودکشی، حال اینکه از بین چند هزار نفر یا چند میلیون نفری که در قالب گردشگر خارجی و داخلی در سال  از پل طبعیت بازدید می‌کنند 4 نفر هم پیدا می‌شوند که خودکشی کنند و قاعدتاً این پُل تحت شعاع این اقدام قرار می‌گیرد.
وی تصریح کرد: در یک سال گذشته، جلسات متعددی برای اصلاح ساختاری و افزایش ایمنی پل طبیعت برگزار شده که در این جلسات متخصصین معماری، مشاوران، پیمانکاران و ... حضور داشتند.
اخباری افزود: نیروهای ما در حال آموزش هستند که در مواقع اضطراری بتوانند تا رسیدن نیروهای آموزش دیده آتش‌نشانی، تدابیر لازم را اتخاذ کنند؛ گرچه بارها اتفاق افتاده که نیروهای ما قبل از رسیدن نیروهای آتش‌نشانی با اقدامات صورت گرفته از وقوع حادثه جلوگیری کرده‌اند و یکی از ادارات ما در حال آموزش به نیروهای حفاظت و فیزیکی پُل طبعیت است و هم‌اکنون برای افزایش ایمنی پل تعداد نگهبان‌ها از 15 نفر به 30 نفر افزایش پیدا کرده است.
مدیر روابط عمومی و امور بین‌الملل  شرکت نوسازی عباس آباد یادآور شد: در حال حاضر دو طرح در ارتباط با مقوله ایمنی پُل طبعیت در دستور کار قرار دارد که در طی یک سال گذشته این دو طرح در کمیته‌ای با حضور کارشناسان و مهندسان حوزه معماری و فنی و معماری بررسی شده است و ظرف یک هفته آینده در هیئت مدیره شرکت نوسازی عباس‌آباد مطرح خواهد شد و با اخذ نظر هئیت مدیره شرکت نوسازی عباس‌آباد اقدام به انجام ضریب ایمنی پُل طبعیت خواهیم کرد.
وی با اشاره به اینکه بعد از انتخاب طرح، فرایند انتخاب پیمانکار در دستور کار قرار خواهد گرفت، گفت: در فرایند ایمنی‌سازی پُل طبعیت قطعاً به تمام ابعاد پُل دقت خواهد شد.
