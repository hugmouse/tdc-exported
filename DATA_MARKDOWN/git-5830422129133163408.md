
# جلسات برد - برد و همکاری های بلند مدت ذوب آهن با تامین کنندگان سنگ آهن

Published at: **2019-11-04T08:40:00+00:00**

Author: ****

Original: [boursepress.ir](http://boursepress.ir/news/138400/%D8%AC%D9%84%D8%B3%D8%A7%D8%AA-%D8%A8%D8%B1%D8%AF-%D8%A8%D8%B1%D8%AF-%D9%88-%D9%87%D9%85%DA%A9%D8%A7%D8%B1%DB%8C-%D9%87%D8%A7%DB%8C-%D8%A8%D9%84%D9%86%D8%AF-%D9%85%D8%AF%D8%AA-%D8%B0%D9%88%D8%A8-%D8%A2%D9%87%D9%86-%D8%A8%D8%A7-%D8%AA%D8%A7%D9%85%DB%8C%D9%86-%DA%A9%D9%86%D9%86%D8%AF%DA%AF%D8%A7%D9%86-%D8%B3%D9%86%DA%AF-%D8%A2%D9%87%D9%86)


        مدیرعامل ذوب آهن گفت : شرکت های معدنی که ماده اصلی این شرکت را تامین می کنند، برای افزایش تعامل دارای اراده و اشتیاق لازم هستند .
      
به گزارش پایگاه خبری بورس پرس، منصور یزدی زاده با اشاره به برگزاری جلساتی با تامین کنندگان سنگ آهن با هدف دستیابی به راهکارهای رفع موانع تامین این ماده در پانزدهمین نمایشگاه ایران کانمین 2019 و با تاکید بر حفظ و تامین منافع مشترک و متقابل ذوب آهن و تامین کنندگان گفت: منافع شرکت های معدنی از جمله سنگ آهن و زغال سنگ و شرکت های فولادی در هم تنیده شده و از این رو تعامل بیشتر بین این شرکت ها ، منافع مشترک آنها را بصورت برد – برد تامین می کند .
وی افزود: منافع استراتژیک و درازمدت در گرو حمایت از تولید داخل است و قطعاً شکوفایی اقتصادی نیز از رهگذر تولید محصولات داخلی رقم خواهد خورد . خوشبختانه شرکت های معدنی که سنگ آهن ذوب آهن را تامین می کنند، برای افزایش تعامل با این شرکت اراده و اشتیاق لازم را دارند .
یزدی زاده ابراز امیدواری کرد برگزاری نشست های مستمر بین ذوب آهن و شرکت های معدنی، منجر به همکاری های بلند مدت و افزایش تعامل شود.
انتهای پیام
