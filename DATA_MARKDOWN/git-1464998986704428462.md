
# മഹാരാഷ്ട്ര  ഭരണം; ദേവേന്ദ്ര ഫഡ്നവിസ് അമിത് ഷായുമായി സംസ്ഥാനത്തെ സ്ഥിതിഗതികൾ ചർച്ച ചർച്ചചെയ്തു

Published at: **2019-11-04T15:19:00+00:00**

Author: **veena**

Original: [Anweshanam | Part of A.N.N News Private Limited](http://anweshanam.com/index.php/india/news/2-key-meetings-in-delhi-as-sena-steps-up-pressure-on-bjp-in-maharashtra)

 ന്യൂഡൽഹി: മഹാരാഷ്ട്രയുടെ ഭരണം നിശ്ചയിക്കുന്നതിൽ ഇന്ന് നിർണായക കൂടിക്കാഴ്ചകളുടെ ദിനം. ഇന്ന് രാജ്യ തലസ്ഥാനത്ത് നടക്കുന്ന രണ്ട് കൂടിക്കാഴ്ചകൾ സർക്കാർ രൂപീകരണവുമായി ബന്ധപ്പെട്ട് നിർണായകമാകുമെന്നാണ് വിലയിരുത്തപ്പെടുന്നത്. ബി.ജെ.പി നേതാവും നിലവിലെ മുഖ്യമന്ത്രിയുമായ ദേവേന്ദ്ര ഫഡ്നവിസും എൻ.സി.പി തലവൻ ശരദ് പവാറുമാണ് കൂടിക്കാഴ്ചകൾക്കായി ഡൽഹിയിലെത്തിയത്. 
ദേവേന്ദ്ര ഫഡ്നവിസ് ബി.ജെ.പി അധ്യക്ഷനും ആഭ്യന്തരമന്ത്രിയുമായ . അതേസമയം ശരദ് പവർ കോൺഗ്രസ്അ ധ്യക്ഷയായ സോണിയ ഗാന്ധിയുമായി ചർച്ച നടത്തുമെന്നാണ് റിപ്പോർട്ടുകൾ. 
സർക്കാർ രൂപവത്കരിക്കാൻ ഒരു വശത്ത് ബിജെപി കരുക്കൾ നീക്കുമ്പോൾ ബദൽ നീക്കവുമായി ശിവസേനയും തന്ത്രങ്ങൾ മെനയുന്നു. ഏത് വിധേനയും ശിവസേനയെ ഉപമുഖ്യമന്ത്രി സ്ഥാനം നൽകി തൃപ്തിപ്പെടുത്തുക എന്ന ബിജെപി അജണ്ടയ്ക്ക് ഇതുവരെ ഉദ്ധവ് താക്കറെ വഴങ്ങിയിട്ടില്ല. രണ്ടരവർഷം വീതം മുഖ്യമന്ത്രി സ്ഥാനം പങ്കിടാമെന്ന ധാരണ അംഗീകരിക്കുന്നില്ലെങ്കിൽ ബദൽ മാർഗം തേടുമെന്നാണ് ശിവസേനയുടെ നിലപാട്.
ശിവസേനയുമായി കൈകോർത്ത് സർക്കാരുണ്ടാക്കുകയും കോൺഗ്രസിന്റെ പുറത്തുനിന്നുള്ള പിന്തുണ ഉറപ്പാക്കാനുള്ള ദൗത്യവുമായിട്ടാണ് ശരദ് പവാർ ഡൽഹിയിലെത്തിയിരിക്കുന്നത്. എൻ.സി.പിയും ശിവസേനയും ഈ നീക്കം നടത്തുമ്പോഴും അവരെ തഴഞ്ഞ് എൻസിപിയുടെ പിന്തുണ സമാഹരിക്കാനുള്ള മറ്റൊരു തന്ത്രവും ബിജെപി നടത്തുന്നതായാണ് റിപ്പോർട്ട്. മന്ത്രിസ്ഥാനങ്ങൾ തുല്യമായി പങ്കിടാമെന്നും ഉപമുഖ്യമന്ത്രി സ്ഥാനവുമാണ് ശിവസേനയ്ക്ക് മുമ്പിൽ ബിജെപി വച്ചിരിക്കുന്നത്.
