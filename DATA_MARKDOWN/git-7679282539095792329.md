
# INDvsBAN: रोहित शर्मा ने बनाया छक्कों का ऐसा रिकॉर्ड जो आज तक कोई नहीं बना पाया

Published at: **2019-11-07T18:09:42+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/cricket/story-india-vs-bangladesh-rohit-sharma-hold-the-record-of-most-sixes-in-calendar-year-for-the-third-time-2837498.html)

राजकोट के सौराष्ट्र क्रिकेट स्टेडियम में रोहित शर्मा ने अपने 100वें टी-20 इंटरनेशनल मैच में भारत को अहम जीत का तोहफा दिया। रोहित के 85 रनों की बदौलत भारत ने गुरुवार को यहां सौराष्ट्र क्रिकेट संघ स्टेडियम में खेले गए मैच में बांग्लादेश को आठ विकेट से हरा दिया। इस जीत के साथ ही भारत ने तीन मैचों की टी-20 सीरीज में 1-1 से बराबरी कर ली है। अब 10 नवंबर को नागपुर में खेला जाने वाला तीसरा और आखिरी मैच निर्णायक बन गया है। 
अपनी इस रिकॉर्ड पारी के दौरान रोहित शर्मा ने इस खास रिकॉर्ड अपने नाम कर लिया है। रोहित शर्मा ने बांग्लादेश के खिलाफ राजकोट टी20 मैच में 85 रनों की पारी के दौरान छह छक्के लगाए। इसके साथ ही रोहित शर्मा इस कैलेंडर इयर में सबसे ज्यादा छक्के लगाने वाले बल्लेबाज बन गए हैं।

        
          राजकोट T20: रोहित ने अपने 100वें मैच में मैच जिताऊ पारी खेलकर टीम को दिलाई जीत
        
      
उन्होंने इस साल क्रिकेट के तीनों फॉर्मेंट में कुल मिलाकर 66 छक्के लगा दिए हैं। खास बात यह है कि उन्होंने यह रिकॉर्ड लगातार तीसरे साल बनाया है। इससे पहले वे 2017 और 2018 में भी एक कैलेंडर इयर में क्रिकेट के तीनों प्रारूपों में सबसे ज्यादा छक्के लगाने वाले बल्लेबाज बने थे।
इसके अलावा इस मैच में रोहित शर्मा ने एक और बड़ा रिकॉर्ड बनाया। रोहित टी20 अंतरराष्ट्रीय क्रिकेट में मैचों का शतक पूरा करने वाले दुनिया के सिर्फ दूसरे पुरुष क्रिकेटर बने। उनसे पहले पाकिस्तान के शोएब मलिक एकमात्र पुरुष क्रिकेटर हैं जिन्होंने 100 से अधिक टी20 अंतरराष्ट्रीय मैच खेले हैं। उनके नाम पर 111 मैच दर्ज हैं।

        
          'हिटमैन' रोहित शर्मा ने रचा इतिहास,100 T20I खेलने वाले पहले भारतीय बने
        
      
