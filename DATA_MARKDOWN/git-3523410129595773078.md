
# 
        17 قربانی در سقوط اتوبوسی به رودخانه ای در نپال
      

Published at: **2019-11-03T23:50:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637965/17-%D9%82%D8%B1%D8%A8%D8%A7%D9%86%DB%8C-%D8%AF%D8%B1-%D8%B3%D9%82%D9%88%D8%B7-%D8%A7%D8%AA%D9%88%D8%A8%D9%88%D8%B3%DB%8C-%D8%A8%D9%87-%D8%B1%D9%88%D8%AF%D8%AE%D8%A7%D9%86%D9%87-%D8%A7%DB%8C-%D8%AF%D8%B1-%D9%86%D9%BE%D8%A7%D9%84)

به گزارش بولتن نیوز، به نقل از خبرگزاری فرانسه، مقامات دولتی نپال اعلام کردند، در پی سقوط یک دستگاه اتوبوس به رودخانه در مرکز این کشور دست کم ۱۷ نفر شامل ۷ کودک جان خود را از دست دادند. لغزش این اتوبوس در جاده‌های کوهستانی مناطق شمال غربی کاتماندو پایتخت نپال سبب سقوط آن به عمق ۵۰ متری دره‌ای شد.گوما دیوی چمجونگ از مقامات دولتی با تایید اینکه تاکنون این حادثه ۱۷ قربانی و ۵۰ زخمی بر جا گذاشته است افزود، ۴۸ نفر دیگر شامل راننده زخمی و تحت درمان قرار دارند. در حالی که مردم محلی به وسیله قایق تلاش می کنند به نیرو‌های پلیس و نظامی برای امداد و نجات قربانیان کمک کنند گفته می‌شود شماری از مسافران ناپدید شده اند. مقامات نپال دلیل اصلی حادثه سقوط را هنوز تایید نکرده اند.نبود جاده‌های مناسب و ایمن و وسایل نقلیه مجهز به همراه بی توجهی رانندگان به علائم و مقررات رانندگی از دلایل عمده وقوع تصادفات مرگبار در این منطقه فقیرنشین هیمالیا به شمار می‌رود. در پی سقوط یک دستگاه اتوبوس به رودخانه در ماه گذشته ۱۱ نفر کشته و بیش از ۱۰۰ نفر زخمی شدند.
