
# জি কে শামীমকে টানা ৭ দিন জিজ্ঞাসাবাদ করবে দুদক

Published at: **2019-11-04T00:00:00+00:00**

Author: ****

Original: [Daily Janakantha](http://www.dailyjanakantha.com/details/article/458543/%e0%a6%9c%e0%a6%bf-%e0%a6%95%e0%a7%87-%e0%a6%b6%e0%a6%be%e0%a6%ae%e0%a7%80%e0%a6%ae%e0%a6%95%e0%a7%87-%e0%a6%9f%e0%a6%be%e0%a6%a8%e0%a6%be-%e0%a7%ad-%e0%a6%a6%e0%a6%bf%e0%a6%a8)

স্টাফ রিপোর্টার ॥ অবৈধ পন্থায় বিপুল অর্থসম্পদের মালিক হওয়া বিতর্কিত ঠিকাদার ও স্বঘোষিত যুবলীগ নেতা এস এম গোলাম কিবরিয়া শামীম ওরফে জি কে শামীমকে জিজ্ঞাসাবাদ করছে দুর্নীতি দমন কমিশন (দুদক)।
একটানা সাতদিন তাকে নিয়মিতভাবে জিজ্ঞাসাবাদ করবে দুদক কর্তৃপক্ষ। রবিবার দুপুর ২টার দিকে ঢাকা কেন্দ্রীয় কারাগার কেরানীগঞ্জ থেকে শামীমকে দুদকের একটি প্রতিনিধি দল সেগুনবাগিচায় দুদকের প্রধান কার্যালয়ে জিজ্ঞাসাবাদের জন্য নিয়ে আসে। দুদকের তদন্ত কর্মকর্তাদের সঙ্গে কথা বলে জানা যায় রবিবার থেকে পরবর্তী সাতদিন তাকে নিয়মিত জিজ্ঞাসাবাদ করা হবে।
