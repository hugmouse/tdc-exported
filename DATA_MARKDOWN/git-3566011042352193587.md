
# ورود سامانه بارشی از فردا در مازندران/پیش‌بینی بارش برف در مناطق کوهستانی

Published at: **2019-11-01T10:15:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543827.html/%D9%88%D8%B1%D9%88%D8%AF-%D8%B3%D8%A7%D9%85%D8%A7%D9%86%D9%87-%D8%A8%D8%A7%D8%B1%D8%B4%DB%8C-%D8%A7%D8%B2-%D9%81%D8%B1%D8%AF%D8%A7-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86-%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%B4-%D8%A8%D8%B1%D9%81-%D8%AF%D8%B1-%D9%85%D9%86%D8%A7%D8%B7%D9%82-%DA%A9%D9%88%D9%87%D8%B3%D8%AA%D8%A7%D9%86%DB%8C)

معاون پیش بینی اداره کل هواشناسی مازندران از ورود سامانه بارشی از فردا در استان خبر داد و گفت: با ورود این سامانه کاهش دما، مواج و طوفانی شدن دریا و بارش برف در مناطق کوهستانی پیش‌بینی می‌شود.
به گزارش شبکه اطلاع رسانی راه دانا؛ علیرضا اسدی در گفت و گو با خبرنگار بلاغ، اظهار کرد: با توجه به اینکه از روز گذشته از ناپایداری جوی کاسته اما امروز آسمان استان، صاف و نیمه ابری پیش‌بینی می‌شود.وی خاطر نشان کرد: از اواخر روز شنبه 11 آبان ماه، بارندگی و رعد و برق از سمت غرب استان شروع و به تدریج تا مناطق مرکزی و شرقی استان گسترش می یابد .معاون هواشناسی مازندران افزود: بارش باران به همراه وزش باد (گاهی شدید)، کاهش دما تا یکشنبه شب ادامه خواهد داشت و دریای خزر نیز در این مدت مواج و طوفانی خواهد شد.اسدی گفت: دراین مدت آبگرفتگی معابر بویژه در مناطق ساحلی و جلگه ای استان پیش بینی می شود ، همچنین  با توجه به کاهش دما، بارش در مناطق کوهستانی بصورت برف خواهد بود.به گفته وی روز گذشته ساری با بیشینه دمای 24 و صبح امروز بلده باکمینه دمای 3 درجه سانتی گراد  گرمترین و خنک ترین مناطق استان مازندران بودند.معاون پیش بینی اداره کل هواشناسی مازندران تصریح کرد : دریا امروز و فردا دارای موج کوتاه و برای صیادی مناسب است.انتهای پیام/
