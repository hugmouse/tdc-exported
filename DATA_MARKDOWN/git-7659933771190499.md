
# İsrail sağından Liberman'a Netanyahu ile iş birliği çağrısı

Published at: **2019-11-04T14:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1975826/israil-sa%C4%9F%C4%B1ndan-libermana-netanyahu-ile-i%C5%9F-birli%C4%9Fi-%C3%A7a%C4%9Fr%C4%B1s%C4%B1)

İsrail’de Binyamin Netanyahu ve Benny Gantz arasında gerçekleşen yeni hükümeti kurma görüşmelerinin sonuç vermemesi ve üçüncü seçim ihtimalinin giderek daha da belirginleşmesi üzerine sağ parti yöneticileri İsrail Evimiz lideri Avigdor Liberman’ın sol cenahla iş birliğini başarısızlığa uğratmak ve sağ cephedeki konumuna geri dönmesini sağlamak için baskı uyguluyor.Tel Aviv’deki siyasi kaynaklar, sağ parti yöneticilerinin, Netanyahu’nun yeniden hükümeti kurabilmesi için Liberman’ın sağ cenaha yüzünü dönmesiyle mümkün olabileceğinin farkına vardığını belirtiyor. Kaynaklar, Liberman’ın fikirlerinin ve siyasi doğasının sağ ideolojiye yatkın olduğuna dikkat çekiyor. Buna örnek olarak, da Liberman’ın Meclis Başkanı’nın Beny Gantz liderliğindeki Mavi-Beyaz İttifakı’ndan seçilmesini ve Arap partileri tarafından desteklenen Gantz ile hükümeti kurmayı reddetmesi gösteriliyor. Kaynaklar ayrıca Liberman’ın Netanyahu’ya karşı husumetinin kişisel sebeplerden kaynaklandığını ve sağ parti yöneticilerin bunun için çözüm arayışında olduklarını ifade ediyor.Sağ parti yöneticileri bu kapsamda koalisyondaki diğer aşırı dinci parti liderleriyle görüşmelere başladı. Buna göre Liberman ile Netanyahu arasında orta yolu bulmak isteyen yöneticiler, aşırı dinci parti liderlerinden ‘dini baskı politikalarından’ biraz taviz vermelerini talep etti. Kaynaklardan edinilen bilgiye göre söz konusu yöneticilerin Liberman’a ilk üç yıl başbakan yardımcılığı, dördüncü yıl da başbakanlık koltuğuna oturmasını, yakın arkadaşlarının da kabinede üst düzey bakanlıklara getirilmesini teklif etmeye hazırlandığı belirtiliyor. Geriye ise Liberman ve Arap partilerinin desteklediği sol bir hükümetin kurulması -ki bu sağcı yöneticilerin taleplerine aykırı bir durum- veya bir yıl içinde üçüncü kez seçime gidilmesi seçenekleri kalıyor.Netanyahu’nun partisi Likud, mevcut koşullarda sağcı partilerle birlikte 55 milletvekiline ulaşmasına rağmen bu sayı hükümetin kurulması için yeterli değil. Ancak Liberman’ın liderliğindeki 8 vekilin dahil olması halinde Netanyahu’nun 63 vekille hükümeti kurması mümkün olabilir. Sağcı parti yöneticilerinden bazıları ülkeyi üçüncü kez seçimden kurtaracak formülün Liberman’ın bu denkleme dahil olmasına bağlı olduğu görüşünde.Fakat Liberman dünkü açıklamasında bu tür girişimleri reddederek Netanyahu’yu kurtaracak konumda olmadığını belirtti.Liberman, Facebook hesabı üzerinden Netanyahu’yu hedef aldığı mesajında şu ifadeleri kullandı:“Netanyahu, bizi üçüncü kez genel seçimlere götürüyor. Halk buna izin vermeyecek. Halkın sözünü açık bir şekilde dile getirdiği seçimin üzerinden 48 gün geçti. Onlar, liberal bir birlik hükümeti kurmak istiyor. Maalesef hükümet kurma çalışmalarını başarısızlığa uğratmak için her yolu deneyen bazı kimseler var. Hükümeti kurmak yerine kendi kişisel çıkarlarına odaklanmışlar. Koalisyonu hızlı kurmak için ilk olarak Netanyahu’nun başbakan olacağı nöbetleşe bir hükümet sistemini öngören birlik hükümeti kurma teklifinde bulunduk. Koalisyon görüşmelerine başlamak için bunu Likud Partisi’ne yazılı ve sözlü bir şekilde ilettik. Ancak cevap alamadık. Netanyahu sadece kişisel nedenlerle dini partilerin içinde bulunduğu sağ bloka bağlı kaldı. Onları korumak adına her şeyi feda etmeye hazırdı.”Likud partisinden bir yönetici ise yaptığı açıklamada “Liberman’ın bu cevabı kapıyı kapattığı anlamına gelmez. Onu geri dönmeye ikna etmek için halen bir umut var” dedi.İsminin açıklanmasını istemeyen yönetici, Netanyahu’ya Liberman ile bizzat görüşme önerisinde bulunduğunu söyledi.Netanyahu çevresindeki kişilerin ülkeyi üçüncü kez seçimlere götürmesi hususunda ısrar ettiklerini belirten yönetici şunları söyledi:“Bu kişiler, Netanyahu’yu Likud Partisi’nin imhasıyla sonuçlanacak siyasi bir intihara sürüklüyor. Tıpkı 20 yıl önce Likud’a verdikleri nasihatle partinin 12 sandalyeye düşmesine ve yönetimin Ehud Barak’a geçmesine neden olanlar gibi.”Gantz’ın cumartesi akşamı Tel Aviv’deki Rabin Meydanı’nda İsrail’in eski Başbakanı İzak Rabin’e düzenlenen suikastın yıl dönümü dolayısıyla düzenlenen törende ana konuşmacı olarak katılması ülkedeki barış yanlılarının büyük bir kısmının desteğini topladı. Haberlere göre 30 bin kişinin katıldığı (organizatörlere göre 50 bin kişi) törende Gantz, “Savaş alanına binlerce asker gönderdim. Özellikle en önemli savaşı, yani barış savaşını üstlenmekten gurur duyuyorum” diye konuştu.İsrail’in eski Başbakanı İzak Rabin döneminde Başbakanlık Divan Müdürü olarak görev yapan Şimon Şabbas şu ifadeleri kullandı:“Sen, Rabin’in yolunda devam ediyorsun. Ben, 4 Kasım 1995’te alçak suikastın işlenmesiyle devleti kaybettiğimi hissettim. (Devlet) bana ve halen barış isteyen ve pes etmeyen milyonlarca İsrailliye geri dönüyor.”
