
# آغاز به کار طرح مسکن ملی/ به بهانه راهسازی نباید لطمه‌ای به محیط زیست وارد کرد

Published at: **2019-11-05T14:48:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545166.html/%D8%A2%D8%BA%D8%A7%D8%B2-%D8%A8%D9%87-%DA%A9%D8%A7%D8%B1-%D8%B7%D8%B1%D8%AD-%D9%85%D8%B3%DA%A9%D9%86-%D9%85%D9%84%DB%8C--%D8%A8%D9%87-%D8%A8%D9%87%D8%A7%D9%86%D9%87-%D8%B1%D8%A7%D9%87%D8%B3%D8%A7%D8%B2%DB%8C-%D9%86%D8%A8%D8%A7%DB%8C%D8%AF-%D9%84%D8%B7%D9%85%D9%87-%D8%A7%DB%8C-%D8%A8%D9%87-%D9%85%D8%AD%DB%8C%D8%B7-%D8%B2%DB%8C%D8%B3%D8%AA-%D9%88%D8%A7%D8%B1%D8%AF-%DA%A9%D8%B1%D8%AF)

معاون توسعه مدیریت وزارت راه و شهرسازی گفت: قریب به ۴۰۰ هزار واحد مسکونی در طرح مسکن ملی باید آغاز شود که حدود ۱۸۰ هزار واحد کلید خورده که این طرح از ۱۸ آبان به طور رسمی شروع خواهد شد.
به گزارش شبکه اطلاع رسانی راه دانا؛ به نقل از  شاخص، مهدی عبوری در مراسم تودیع و معارفه مدیرکل راه و شهرسازی استان قزوین که ظهر امروز در سالن اجتماعات این سازمان برگزار شد، اظهار کرد: استان قزوین از ظرفیت‌های بسیار بالایی در کشور برخوردار است و همه مدیران و مسئولین استانی دغدغه حل مشکلات مردم را به دوش می‌کشند که حتما همگرایی در بدنه اجرایی دولت و دستگاه‌های دیگر می‌توان به دستاورد های خوبی رسید.
وی افزود: موقعیت جغرافیای قزوین با توجه به مرکزیت و اتمام فاز چهارم بزرگراه تهران و قزوین و ساوه و بویین زهرا کریدور شمال به جنوب را متصل خواهد کرد که می‌تواند در بخش انتقال بار و مسافر ظرفیت بالایی را رقم بزند.
معاون توسعه مدیریت و منابع انسانی وزارت راه و شهرسازی بیان کرد: در بخش توسعه حمل و نقل ریلی اقدامات خوبی انجام شده و دو خطه شدن راه آهن قزوین-زنجان می‌تواند کمک بزرگی در جهت توسعه باشد.
عبوری ادامه داد: امروز اگر قرار است با توجه به سیاست‌های مقام معظم رهبری و تحریم‌های ظالمانه اتکاء به نفت کم شود و اقتصاد مقاومتی در راس قرار گیرد توسعه شبکه حمل نقل می‌تواند کمک بزرگی باشد.
این مسئول خاطرنشان کرد: طرح بزرگ “تی او دی راه آهن” یک طرح جامع و اثرگذار برای استان بود که در کنار یکی از راه آهن‌های با قدمت قرار است که با ارائه خدمات رفاهی و درمانی بر مبنای توسعه گردشگری می‌تواند تاثیر زیادی در ایجاد اشتغال داشته باشد.
وی ادامه داد: استان قزوین دارای ظرفیت‌های بالقوه‌ای است که مدیران باید در جهت بالفعل‌های آن تلاش کنند؛ چقدر برای توسعه بیشتر برنامه‌ریزی شده است؟ چقدر از جریان هیاهوی سیاسی برای افراد اثرگذار برای تبدیل به باندها خارج شدیم؟!
عبوری تصریح کرد: همه می‌دانیم که ادارات زمینه پذیرش نیروی جدید را ندارد و در صنایع کوچک و بزرگ هم با توجه به شرایط بد اقتصادی و تحریم هاشاید نتوانیم ایجاد اشتغال کنیم اما در استانی مانند قزوین چرا باید ظرفیت بیکاری بالا باشد؟!
معاون توسعه مدیریت و منابع انسانی وزارت راه و شهرسازی ابراز کرد: اگر می‌گوییم ایجاد اشتغال یکی از اولویت‌های اصلی دولت و مدیران است آیا در این زمینه برنامه‌ریزی صورت گرفته است؟ چرا باید در استانی با ظرفیت استان قزوین آمار بیکاری بالا باشد؛ قزوینی که از مواهب طبیعی برخوردار است و بیشترین آثار باستانی در این استان قرار دارد.
وی خطاب به دادستان قزوین گفت: دادستان می‌تواند با ایجاد اشتغال در پیشگیری از وقوع جرم کمک کننده باشد؛ آیا کارکنان در حوزه راه و شهرسازی برنامه‌ای به دستگاه قضایی استان ارائه دادند که اگر موانع تولید برداشته شود ما به این حد از اشتغال می‌رسیم.
این مسئول با بیان اینکه استان قزوین را باید به وضعیت قبل بازگردانیم، گفت: در دیدار با نماینده ولی فقیه شهر قزوین مطرح شد که بزرگترین معمار این شهر و استان شیخ بهایی بودند و آثار ارزشمند از اینجا بوده بعد به اصفهان و بعد به مشهد رسیده برای این آثار ثبت شده ملی چه برنامه‌ریزی شده که خروجی آن ایجاد اشتغال باشد؟! برای ۵ هزار آثار باستانی ثبت شده ملی چه برنامه‌ریزی صورت گرفته است؟!
وی با اشاره به باغستان‌های استان گفت: متاسفم که مساحت این باغستان از ۶۵۰۰ به ۲۵۰۰ هکتار کاهش پیدا کرد که به اداره کل راه وشهرسازی باز می‌گردد؛ اعتقاد داریم برای انجام کارهای زیربنایی احداث جاده و راه نباید محیط زیست را از بین ببریم؛ آیا واقعا پیوست محیط زیستی دارد در حالی‌که پروژه‌های عمرانی که پیوست محیط زیستی ندارد تخلف محسوب می‌شوند.
معاون توسعه مدیریت و منابع انسانی وزارت راه و شهرسازی افزود: متاسفانه تا حدی حواشی بر متن غلبه کرده که از اصل برنامه‌ریزی دور شدیم؛ اعتقاد دارم که در این دوره تمام کارکنان راه و شهرسازی و همه ارادات واحد در وزارتخانه باید یک حرف واحد را که با حکم وزیر علم می‌شود را مطرح کنند.
وی خطاب به مدیرکل جدید راه و شهرسازی گفت: باید شایسته گزینی در اولویت ار قرار گیرد توجه ویژه به معیشت پرسنل، رفاهیات، توجه به سازمان مدیریت و برنامه، استانداری و نهادهای متولی در دستور کار قرار گیرد باید بدانید سرمایه انسانی مهمترین اولویت و داشته ماست.
این مسئول ادامه داد: توصیه می‌کنم هیچ نیروی خارج از استان در اداره ورود نکند از مدیران توانمند و جوان و با تاکید وزیر راه و شهرسازی استفاده از ظرفیت بانوان را در اداره کل راه و شهرسازی در اولویت قرار دهید.
عبوری بیان کرد: از دیگر اقدامات مهم این دوره از راه و شهرسازی باید به طرح بزرگ اقدام ملی برای تولید مسکن اشاره کرد؛ قریب به ۴۰۰ هزار واحد مسکونی در این طرح باید آغاز شود که حدود ۱۸۰ هزار واحد کلید خورده که  این طرح از ۱۸ آبان به طور رسمی شروع خواهد شد.
معاون توسعه مدیریت و منابع انسانی وزارت راه و شهرسازی ادامه داد: در ۱۰ استان پیشتاز در شناسایی زمین، دریافت مجوز، آمادسازی فراخوان این طرح صورت می‌گیرد و امیدوارم که در مرحله بعدی استان قزوین هم جزو استان‌هایی باشد که این طرح را آغاز می‌کند؛ حدود ۹ هزار و ۸۰۰  واحد دراین طرح سهمیه استان است که نیاز به برنامه‌ریزی کارکنان راه و شهرسازی دارد.
وی با اشاره به طرح ابرار گفت: اقدام برای راه‌های اولویت‌دار روستایی با دستور وزیر راه و شهرسازی و با همیت کارکنان راهداری در دستور کار قرار گرفته که از این موضوع هم در استان نباید غافل شویم هر چند شاید انتزاع راه روستایی از اداره کل راه و شهرسازی و ادغام آن با اداره کل راهداری از نظر برخی دچار اشکال باشد.
این مسئول اضافه کرد: تصمیم مقام عالی وزارت بر این بوده که از امکانات سازمان راهداری در همه فصول غیر از فصل زمستان برای بهسازی و راه سازی راه‌های روستایی استفاده شود که ظرفیت بزرگی در جهت استفاده بهینه از سرمایه‌های موجود و اقتصاد مقاومتی است.
وی در پایان این مراسم حکم انتصاب مدیرکل جدید راه و شهرسازی استان قزوین به وی ابلاغ و با اهداء لوح سپاس از طرف سازمان راه و شهرسازی از زحمات مسعود حق لطفی قدردانی شد.
گفتنی است آقای مبارک قدم از مدیران اجرایی و با تجربه وزارت راه و شهرسازی و دارای تحصیلات مرتبط به این سازمان است که در حوزه‌های مختلف مسکن راه و شهرسازی و مسکن صاحب نظر بوده و قبل از قزوین در استان‌های آذربایجان غربی و گلستان مدیریت راه و شهرسازی را برعهده داشته است.
انتهای پیام/
