
# بازی عراق و ایران در کدام کشور برگزار خواهد شد؟

Published at: **2019-11-06T10:45:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620166/%D8%A8%D8%A7%D8%B2%DB%8C-%D8%B9%D8%B1%D8%A7%D9%82-%D9%88-%D8%A7%DB%8C%D8%B1%D8%A7%D9%86-%D8%AF%D8%B1-%DA%A9%D8%AF%D8%A7%D9%85-%DA%A9%D8%B4%D9%88%D8%B1-%D8%A8%D8%B1%DA%AF%D8%B2%D8%A7%D8%B1-%D8%AE%D9%88%D8%A7%D9%87%D8%AF-%D8%B4%D8%AF)


        با اعلام فیفا دیدار تیم‌های عراق و ایران در چارچوب دور دوم رقابت‌های انتخابی جام جهانی ۲۰۲۲ قطر و جام ملت‌های ۲۰۲۳ چین در زمین بی‌طرف برگزار خواهد شد.
      

        آفتاب‌‌نیوز :
      
تیم ملی فوتبال ایران قرار بود در روز ۲۳ آبان ماه چهارمین دیدار خود در دور گروهی مرحله دوم رقابت های انتخابی جام جهانی ۲۰۲۲ قطر و جام ملت های ۲۰۲۳ چین را در بصره مقابل تیم ملی عراق انجام دهد اما ناآرامی‌های اخیر عراق باعث تغییر محل برگزاری مسابقه شد.
فیفا طی نامه‌ای به فدراسیون فوتبال عراق اعلام کرد تا روز شنبه هفت نوامبر محل جدیدی را خارج از عراق برای میزبانی از بازی آنها مقابل ایران و بحرین اعلام کند.
به احتمال فراوان کشور اردن و شهر امان و ورزشگاه بین المللی این شهر میزبان دیدار عراق و ایران خواهد بود.
عراق در مسابقات مقدماتی جام جهانی ۲۰۱۸ روسیه مقابل امارات در این ورزشگاه به میدان رفت و پیروز شد. بعد از اردن، کشور امارات دیگر کشوری است که احتمال دارد میزبان جدال عراق و ایران باشد.
