
# పట్టణ జనాభా భారీగా పెరుగుతుంది- మంత్రి కేటీఆర్‌

Published at: **2019-11-07T20:05:23+00:00**

Author: ****

Original: [Andhrajyothy](https://www.andhrajyothy.com/artical?SID=948921)

ADVT
హైదరాబాద్‌: తెలంగాణలో 43శాతం జనాభా పట్టణ ప్రాంతాల్లోనే నివసిస్తున్నదని రానున్న సంవత్సరాల్లో ఇది 50శాతాన్ని దాటుతుందని మున్సిపల్‌శాఖ మంత్రి కె. తారక రామారావు అన్నారు. ఈనేపథ్యంలో పట్టణ జనాభా అవసరాల కోసం పట్టణాభివృద్ధి సంస్థలు ప్రణాళిక బద్ద ప్రగతి పట్టణాభివృద్ధి సంస్థలతోనే సాధ్యమని ఆయన అన్నారు. రాష్ట్రంలోని పట్టణాభివృద్ధిసంస్థల ఛైర్మన్లు ఈ దిశలో పనిచేయాలని అన్నారు. భవిష్యత్‌ అవసరాలకును దృష్టిలో పెట్టుకుని మాస్టర్‌ప్లాన్‌ తయారు చేయడం పట్టణాభివృద్ధి సంస్థల ప్రాధమిక విధి అన్నారు. గురువారం తన కార్యాలయంలో పట్టణాభివృద్ధి సంస్థల ఛైర్మన్లు, అధికారులతో సమావేశమయ్యారు. ఈసందర్భంగా ఆయన మాట్లాడుతూ పట్టణాల అవసరాలకు తగ్గట్టుగా గ్రీన్‌జోన్‌, పెడస్ర్టియల్‌ జోన్‌లాంటి జోనింగ్‌ల ఏర్పాటు, ఆయా పట్టణాల్లోచెరువులు, సరస్సుల వంటి నీటి వనరుల రక్షణ, అర్బన్‌ ప్రాంతాల అభివృద్ధి లాంటి అంశాలను ఇందులో పరిగణలోకి తీసుకోవాలన్నారు. నూతన మున్సిపాలిటీ చట్ట నేపధ్యంలో పట్టణాభివృద్ధి సంస్థలు, హెచ్‌ఎండిఎ చట్టాల్లోనూ తీసుకురావాల్సిన మార్పులపై ఒక నివేదికను తయారు చేయాలని మున్సిపల్‌శాఖ అదికారులను మంత్రి కేటీఆర్‌ఆదేశించారు.
