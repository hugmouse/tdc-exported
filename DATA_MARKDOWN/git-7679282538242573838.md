
# मैं तैयार नहीं था, कभी सपने में भी नहीं सोचा था-कप्तान बनने पर मोमिनुल

Published at: **2019-11-07T12:15:27+00:00**

Author: **एजेंसी,नई दिल्ली**

Original: [https://www.livehindustan.com](https://www.livehindustan.com/cricket/story-mominul-haque-says-i-was-not-ready-never-even-thought-of-dreaming-captaincy-of-national-team-2836762.html)

मोमिनुल हक टेस्ट कप्तानी के लिये 'बिलकुल भी तैयार नहीं थे लेकिन कप्तान विराट कोहली की भारतीय टीम के खिलाफ बांग्लादेश की अगुआई करने के बारे में सोचकर उन्हें अच्छा महसूस हो रहा है। मोमिनुल ने कहा कि प्रतिबंधित शाकिब अल हसन की जगह उन्हें कप्तानी सौंपने के बांग्लादेश क्रिकेट बोर्ड के फैसले से वह पूरी तरह से हैरान हो गये थे। उन्होंने कभी भी शीर्ष घरेलू टीम की अगुआई नहीं है लेकिन उन्हें राष्ट्रीय टीम की कप्तानी की कड़ी जिम्मेदारी सौंपी गयी जिसकी परीक्षा अगले हफ्ते शुरू हो जायेगी।
शाकिब को पिछले हफ्ते आईसीसी ने दो साल के लिये प्रतिबंधित किया था क्योंकि उन्होंने भ्रष्टाचार संबंधित पेशकश के बारे में सूचित नहीं किया था। मोमिनुल ने बुधवार की रात पत्रकारों से कहा, ''मैं बिलकुल भी तैयार नहीं था। इसकी उम्मीद नहीं थी। मैंने कभी सपने में भी नहीं सोचा था कि मैं बांग्लादेश का कप्तान बनूंगा या टेस्ट टीम की अगुआई करूंगा। मोमिनुल (28 वर्ष) ने कहा, ''मैं बहुत ही रोमांचित हूं क्योंकि मुझे लगता है कि विराट कोहली दुनिया के सर्वश्रेष्ठ खिलाड़ी हैं और सभी प्रारूपों में सर्वश्रेष्ठ बल्लेबाज हैं। इसके बारे में सोचकर ही मुझे अच्छा महसूस हो रहा है। 

        
          हाथों में हाथ डालकर भूटान की वादियों का लुत्फ उठा रहे हैं विरुष्का-Pic
        
      
श्रृंखला का पहला टेस्ट इंदौर में 14 से 18 नवंबर तक खेला जायेगा जबकि दूसरा मैच कोलकाता में 22 नवंबर से शुरू होगा जो दोनों टीमों का पहला दिन-रात्रि टेस्ट मुकाबला होगा। अपने पहले दिन-रात्रि टेस्ट में खेलने के बारे में बात करते हुए मोमिनुल ने कहा, ''हमने कभी भी फ्लडलाइट में गुलाबी गेंद से टेस्ट मैच नहीं खेला है। यह अच्छा क्रिकेट खेलने का बहुत अच्छा मौका है।
मोमिनुल बांग्लादेश की टी20 टीम का हिस्सा नहीं हैं। उन्होंने कहा, ''मैंने कभी भी भी कप्तानी को दबाव या जिम्मेदारी के रूप में नहीं देखा है। अगर मैं यही सोचता रहूंगा कि कप्तान के तौर पर मुझे टीम को आगे ले जाने के लिये अतिरिक्त जिम्मेदारी लेनी होगी तो मैं दबाव में आ जाऊंगा। उन्होंने कहा, ''लेकिन अगर मैं अपना नैसर्गिक खेल खेलूंगा और सोचूंगा कि मैं बल्लेबाज हूं जिसे अपनी टीम के लिये रन जुटाने है तो इससे कोई असर नहीं पड़ेगा।
भारत के पहले डे-नाइट टेस्ट की टिकटों को लेकर फैंस में मारामारी, हो रही जबरदस्त ब्रिकी 
