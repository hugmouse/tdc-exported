
# Έντονες αντιδράσεις από τη Λέρο για τη μεταφορά μεταναστών

Published at: **2019-11-02T17:20:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425009/entones-antidraseis-apo-th-lero-gia-th-metafora-metanastwn)


        Έντονες ήταν οι αντιδράσεις από τους κατοίκους και τον δήμο της Λέρου αναφορικά με την επικείμενη μεταφορά νέων μεταναστών από τη Σύμη, στο κέντρο φιλοξενίας μεταναστών του νησιού.
      
Ο δήμαρχος Λέρου κ. Μιχάλης Κόλιας με δηλώσεις του στη "Ροδιακή" χαρακτήρισε απαράδεκτη την κατάσταση που επικρατεί αυτή τη στιγμή στο νησί, στο οποίο ήδη φιλοξενούνται περίπου 3000 άτομα και τόνισε ότι η Λέρος δεν αντέχει και άλλους μετανάστες.
"Δεν είναι δυνατόν να παίρνουν τέτοιες αποφάσεις να φέρουν και άλλους μετανάστες εδώ, και εμείς έχουμε τεράστιο πρόβλημα στο νησί. Οι δομές είναι για 800 άτομα και έχουμε 2000 κόσμο εκτεθειμένους στην παραλία με μια κουβέρτα και ένα σεντόνι!" σημείωσε.
Ο κ. Κόλλιας καλεί όλους τους κατοίκους του νησιού προκειμένου να να κλείσουν το λιμάνι και να μην επιτρέψουν το καταμαράν να προσεγγίσει, το οποίο θα φέρει από τη Σύμη 40 νέους μετανάστες.
"Υπάρχει κίνδυνος της ζωής των μεταναστών πλέον. Δεν υπάρχουν γιατροί, δεν υπάρχει χώρος στο νοσοκομείο, δεν έχω προσωπικό, δεν μπορούν να πραγματοποιήσουν αποκομιδή απορριμμάτων" τόνισε, ενώ συνέχισε αναφέροντας "εμείς θα κατεβούμε στο λιμάνι και καλώ τον κόσμο να έρθει να διαμαρτυρηθεί κι από εκεί και ύστερα ο καθένας πρέπει να αναλάβει τις ευθύνες τους".
"Είναι δυνατόν σε ένα νησί 8000 κατοίκων, το 40% να είναι μετανάστες; Δεν γίνεται αυτό, ας τους κρατήσουν στη Σύμη νοικιάζοντας ένα ξενοδοχείο, ας τους πάνε στη Ρόδο, ας τους πάνε στο Μαξίμου! Εδώ δεν χωράνε άλλοι μετανάστες" τόνισε ο κ. Κόλλιας.Μάλιστα χθες ο Δήμος Λέρου παρέμεινε για κάποιες ώρες κλειστός, σε ένδειξη διαμαρτυρίας.
Μεταφέρθηκαν τελικά στο νησί της ΚωΤελικά, οι 50 μετανάστες από τη Σύμη μεταφέρθηκαν στην Κω αφού οι διαμαρτυρίες από το Δήμαρχο Λέρου και κατοίκους ήταν έντονες.
Γύρω στις 11:00 έφτασαν τα 50 άτομα στην Κω από τη Σύμη με το καταμαράν, ενώ στη συνέχεια μεταφέρθηκαν στο HOT SPOT της Κω το οποίο είναι χωρητικότητας περίπου 900 ατόμων και αυτή την στιγμή διαμένουν περισσότεροι από 3500 άνθρωποι, ενώ συνολικά στο νησί οι παράνομοι μετανάστες αλλά και όσοι πληρούν τα κριτήρια ασύλου ξεπερνούν τους 4300.
Να σημειωθεί πως ο Δήμαρχος Λέρου και οι κάτοικοι όταν πληροφορήθηκαν ότι μεταφέρονται στο νησί και άλλοι παράνομοι μετανάστες αντέδρασαν έντονα και βρέθηκαν στο λιμάνι για να διαμαρτυρηθούν.
