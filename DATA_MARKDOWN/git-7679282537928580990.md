
# Sensex ने बनाया नया रिकॉर्ड,  40,409 पर कर रहा है कारोबार

Published at: **2019-11-04T03:54:00+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/business/story-sensex-trading-on-green-sign-share-market-live-updates-of-monday-2830810.html)

हफ्ते के पहले दिन शेयर बाजार में मजबूत शुरुआत नजर आई। सेंसेक्स 181 अंकों की तेजी के साथ 40,346.31 पर कारोबार कर रहा है। सेंसेक्स नया रिकॉर्ड बनाने की दिशा में आगे बढ़ रहा है। वहीं, निफ्टी 50.15 अंकों की तेजी के साथ 11,940.75 पर ट्रेड कर रहा है। कारोबार के दौरान सेंसेक्स ने नया रिकॉर्ड बनाया और वह 244 अंको की तेजी के साथ 40,409 पर ट्रेड कर रहा है। 
हफ्ते के आखिरी दिन शुक्रवार को शेयर बाजार बढ़त के साथ बंद हुआ। सेंसेक्स 35.98 अंकों की बढ़त के साथ 40,165.03 और निफ्टी 13.15 अंकों की तेजी के साथ 11,890.60 के स्तर पर बंद हुआ। शुक्रवार सुबह घरेलू शेयर बाजार में तेजी के रुझान के साथ कारोबार की शुरुआत हुई। 
आरंभिक कारोबार के दौरान सेंसेक्स 150 अंक से ज्यादा उछला जबकि निफ्टी 11,900 तक चढ़ा। अभी सेंसेक्स 8.95 अंकों की मामूली गिरावट के साथ 40,120.10 और निफ्टी 0.55 अंकों की बढ़त के साथ 11,878.00 पर कारोबार करता दिखा।हरे निशान पर बंद हुआ शेयर बाजार, Sensex में 35 अंकों की बढ़त 
