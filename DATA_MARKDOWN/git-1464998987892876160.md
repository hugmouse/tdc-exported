
# സിറിയ-തുര്‍ക്കി അതിര്‍ത്തി നഗരത്തിൽ കാര്‍ബോംബ്​ സ്ഫോടനം;  13 പേര്‍ കൊല്ലപ്പെട്ടു; നിരവധി പേർക്ക് പരിക്ക് 

Published at: **2019-11-03T07:50:00+00:00**

Author: **Muhammed Salavudheen**

Original: [Anweshanam | Part of A.N.N News Private Limited](http://anweshanam.com/index.php/world/news/syria-turkey-car-bomb-blast-13-killed)

ഡമാസ്​കസ്​: സിറിയ-തുര്‍ക്കി അതിര്‍ത്തി നഗരത്തിൽ തീവ്രവാദി ആക്രമണം. തീവ്രവാദികൾ നടത്തിയ കാര്‍ബോംബ്​ സ്​ഫോടനത്തില്‍ 13 പേര്‍ കൊല്ലപ്പെട്ടു. 20 പേര്‍ക്ക് പരിക്കേറ്റു.​ വീടുകളിലേക്ക്​ മടങ്ങുകയായിരുന്ന സാധാരണക്കാരായ പൗരന്മാരാണ് ആക്രമിക്കപ്പെട്ടതെന്ന് തുര്‍ക്കി വ്യക്​തമാക്കി.
സിറിയഅതിര്‍ത്തി നഗരമായ ടെല്‍ ആബ്​യാദിലാണ്​ സ്ഫോടനമുണ്ടായത്​. തുര്‍ക്കി പ്രതിരോധ മന്ത്രാലയമാണ്​ തീവ്രവാദി ആക്രമണം ഉണ്ടായതായി അറിയിച്ചത്​. സിറിയയിലുണ്ടായ ആക്രമണത്തെ അപലപിക്കുന്നതായി തുര്‍ക്കി പ്രതിരോധ മന്ത്രാലയം ട്വിറ്ററില്‍ അറിയിച്ചു. 
കുര്‍ദുകളുടെ നിയന്ത്രണത്തിലുണ്ടായിരുന്ന നഗരം കഴിഞ്ഞ മാസമാണ്​ തുര്‍ക്കി പിടിച്ചെടുത്തത്​. വൈ.പി.ജി സൈന്യത്തിനെതിരെ തുര്‍ക്കി ആക്രമണം തുടങ്ങിയതോടെ കടുത്ത പോരാട്ടത്തിന്​ ടെല്‍ ആബ്​യാദ്​ സാക്ഷ്യം വഹിച്ചിരുന്നു.
