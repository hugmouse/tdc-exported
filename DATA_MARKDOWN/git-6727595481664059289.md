
# അയോധ്യ ലക്ഷ്യമിട്ട് പാക് തീവ്രവാദികള്‍ ഉത്തര്‍പ്രദേശില്‍ പ്രവേശിച്ചതായി സംശയം; അഞ്ച് പേരെ തിരിച്ചറിഞ്ഞു

Published at: **2019-11-05T10:48:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/pak-terrorists-have-entered-up-may-target-ayodhya-intel-input56.html)

ന്യൂദല്‍ഹി: ഉത്തര്‍പ്രദേശില്‍ പാക് തീവ്രവാദികള്‍ പ്രവേശിച്ചതായും അയോധ്യ ലക്ഷ്യമിട്ടാണ് ഈ നീക്കമെന്നും ഇന്റലിജന്‍സ് റിപ്പോര്‍ട്ട്.
ഉത്തര്‍പ്രദേശ് ലക്ഷ്യമിട്ട് പാകിസ്ഥാന്‍ തീവ്രവാദ ഗ്രൂപ്പുകള്‍ പ്രവര്‍ത്തിക്കുന്നുവെന്ന വിവരം ലഭിച്ചതിനെത്തുടര്‍ന്ന് രഹസ്യാന്വേഷണ ഏജന്‍സികള്‍ അതീവ ജാഗ്രതയിലാണ്. അയോധ്യകേസില്‍ അന്തിമവിധി വരാനിക്കെയാണ് തീവ്രവാദ ഭീഷണി ഉള്ളതായി റിപ്പോര്‍ട്ട് ചെയ്യുന്നത്.
നേപ്പാള്‍ വഴി ഏഴ് തീവ്രവാദികള്‍ ഉത്തര്‍പ്രദേശില്‍ പ്രവേശിച്ചുവെന്ന സുചന ലഭിച്ചതായാണ് റിപ്പോര്‍ട്ട്.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
ഏഴംഗ സംഘം പ്രധാനമായും പാകിസ്ഥാനില്‍ നിന്നുള്ള തീവ്രവാദികളാണെന്നാണ് രഹസ്യാന്വേഷണ വിഭാഗം കരുതുന്നത്.
നിലവില്‍ അയോധ്യ, ഫൈസാബാദ്, ഗോരഖ്പൂര്‍ എന്നിവിടങ്ങളിലാണ് തീവ്രവാദികള്‍ ഒളിച്ചിരിക്കുകയാണെന്ന് കരുതപ്പെടുന്നത്.
ഏഴ് ഭീകരരില്‍ അഞ്ചുപേരെ തിരിച്ചറിഞ്ഞിട്ടുണ്ട്. മുഹമ്മദ് യാക്കൂബ്, അബു ഹംസ, മുഹമ്മദ് ഷഹബാസ്, നിസാര്‍ അഹമ്മദ്, മുഹമ്മദ് ഖാമി ചൗധരി എന്നിവരെയാണ് തിരിച്ചറിഞ്ഞത്.
അയോധ്യ വിധി ഉടന്‍ വരാനിരിക്കുന്നതിനാല്‍ രഹസ്യാന്വേഷണ ഏജന്‍സികള്‍ ഈ വിവരങ്ങള്‍ വളരെ ഗൗരവമായി കണക്കിലെടുത്തെന്ന് വൃത്തങ്ങള്‍ അറിയിച്ചു.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
