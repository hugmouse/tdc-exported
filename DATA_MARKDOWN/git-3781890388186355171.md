
# โปรดเกล้าฯแต่งตั้ง2วุฒิสภาใหม่พล.อ.อ.มานัต-อภิชาติ

Published at: **2019-11-07T13:40:00+00:00**

Author: ****

Original: [เดลินิวส์](https://www.dailynews.co.th/politics/740531)


        พระบรมราชโองการโปรดเกล้าฯ แต่งตั้ง 2 วุฒิสภาใหม่ พล.อ.อ.มานัต วงษ์วาทย์- นายอภิชาติ โตดิลกเวชช์
      
เมื่อวันที่ 7 พ.ย. มีพระบรมราชโองการโปรดเกล้าโปรดกระหม่อม ให้ประกาศว่า ตามที่ได้มีพระบรมราชโองการ โปรดเกล้าโปรดกระหม่อมแต่งตั้งสมาชิวุฒิสภา จำนวน 250 คน ตั้งแต่วันที่ 11 พ.ค. 2562 เนื่องด้วยนายธีระเกียรติ เจริญเศรษฐศิลป์ สมาชิกวุฒิสภา ได้ลาออกจากตำแหน่ง และพล.อ.อ.ชัยพฤกษ์ ดิษยะศริน สมาชิกวุฒิสภาโดยตำแหน่ง ได้พันจากตำแหน่งผู้บัญชาการทหารอากาศ เนื่องจากเกษียณอายุราชการ เป็นเหตุให้ตำแหน่งสมาชิกวุฒิสภาว่างลง อาศัยอำนาจตามความในมาตรา 269 ของรัฐธรรมนูญแห่งราชอาณาจักรไทย จึงทรงพระกรุณาโปรดเกล้าโปรดกระหม่อมแต่งตั้งสมาชิกวุฒิสภาแทนตำแหน่งที่ว่าง ดังต่อไปนี้ 1.พล.อ.อ.มานัต วงษ์วาทย์ 2.นายอภิชาติ โตดิลกเวชช์ ทั้งนี้ ตั้งแต่บัดนี้เป็นต้นไป ประกาศ ณ วันที่ 30 ต.ค. พ.ศ. 2562 เป็นปีที่ 4 ในรัชกาลปัจจุบัน ผู้รับสนองพระบรมราชโองการ นายพรเพชร วิชิตชลชัย ประธานวุฒิสภาพล.อ.อ.มานัต อดีตเป็นผู้บังคับการกองบิน 7, ผู้ช่วยทูตทหารอากาศรักษาราชการผู้ช่วยทูตฝ่ายทหารประจำสถานเอกอัครราชทูตไทย ณ กรุงเบอร์ลิน สหพันธ์สาธารณรัฐเยอรมนี, ผู้อำนวยการสำนักนโยบายและแผน กรมยุทธการทหารอากาศ, รองเจ้ากรมยุทธการทหารอากาศ, เจ้ากรมยุทธการทหารอากาศ, รองเสนาธิการทหารอากาศ และเสนาธิการทหารอากาศ ด้านนายอภิชาติ อดีตเป็นผู้ว่าราชการจังหวัดแพร่, ผู้ว่าราชการจังหวัดพระนครศรีอยุธยา และอธิบดีกรมการพัฒนาชุมชน.
