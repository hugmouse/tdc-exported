
# अपनी फ्लॉप फिल्मों को लेकर शाहरुख खान ने कही ये बात

Published at: **2019-11-04T04:55:22+00:00**

Author: **एजेंसी,मुंबई**

Original: [https://www.livehindustan.com](https://www.livehindustan.com/entertainment/story-shahrukh-khan-talk-about-his-flop-movies-2830825.html)

अभिनेता शाहरुख खान के हाथ पिछले कुछ समय से कोई बड़ी सफलता नहीं लगी है, उनका कहना है कि उन्होंने जानबूझकर कभी खराब फिल्मों का निर्माण नहीं किया है।
शाहरुख ने शनिवार को अपना 54वां जन्मदिन मनाया और इस दौरान इस बात की अटकलें लगाई जा रही थीं कि इस दिन कर शायद वह अपने किसी फिल्म का ऐलान सकते हैं, हालांकि ऐसा कुछ भी नहीं हुआ और इससे उनके प्रशंसक काफी निराश हो गए हैं।
मुंबई में अपने जन्मदिन के जश्न के दौरान शाहरुख ने अपने प्रशंसकों को संबोधित करते हुए कहा, 'मुझे पता है कि कई सारे लोग सोशल मीडिया पर लिख रहे थे और मीडिया से जुड़े लोग अनुमान लगा रहे कि मैं अपने जन्मदिन पर किसी फिल्म का ऐलान करने जा रहा हूं, मेरी फिल्मों की खूबसूरती आप सभी की वजह से है। जिस भी दिन इसकी घोषणा की जाएगी, वह हमारा जन्मदिन होगा।'
उन्होंने आगे कहा, 'जब मैं एक अच्छी फिल्म बनाता हूं तो आपको खुशी होती है और जब मैं कोई बुरी फिल्म बनाता हूं तो आपको दुख होता है। मैं इस बात को समझता हूं और इसका सम्मान करता हूं। मैंने कभी जानबूझकर बुरी फिल्म बनाने की कोशिश नहीं की, लेकिन ऐसा हो जाता है। ठीक इसी तरह, मैंने कभी कोई अच्छी फिल्म बनाने की भी कोशिश नहीं की, बस हो गया है।'
शाहरुख की पिछली कुछ फिल्में 'फैन', 'रईस', 'जब हैरी मेट सेजल' और 'जीरो' उम्मीदों पर खरी नहीं उतरीं।

        Happy Birthday Tabu: इस नामी एक्टर ने सालों तक की तब्बू की जासूसी, घंटों करता था पीछा
      

        दिल्ली के प्रदूषण को लेकर ऋषि कपूर ने किया ऐसा ट्वीट, सोशल मीडिया पर हुआ वायरल
      
फिल्मों से ब्रेक लेने की वजह को लेकर शाहरुख ने कहा, 'जब कभी मैं चोटिल हुआ हूं, मैंने चोट लगने के बावजूद काम किया है, ऐसा कभी नहीं हुआ कि मैं पूरी तरह ठीक होने के बाद ही काम पर गया हूं, इसलिए मैंने सोचा मैं कुछ वक्त निकालता हूं, इस बार पूरी तरह ठीक हो जाता हूं। चूंकि मेरे बच्चे कॉलेज जा रहे थे, तो मैंने सोचा कि उनके साथ थोड़ा वक्त बिता लेता हूं और इन सबके साथ मैं अपनी फिल्मों के लिए कुछ ऐसी कहानियों के बारे में सोचना चाहता था जो लोगों को पसंद आए।' 
