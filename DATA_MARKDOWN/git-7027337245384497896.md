
# شلیک 10 موشک از نوار غزه به اسرائیل

Published at: **2019-11-01T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696294/%D8%B4%D9%84%DB%8C%DA%A9-10-%D9%85%D9%88%D8%B4%DA%A9-%D8%A7%D8%B2-%D9%86%D9%88%D8%A7%D8%B1-%D8%BA%D8%B2%D9%87-%D8%A8%D9%87-%D8%A7%D8%B3%D8%B1%D8%A7%D8%A6%DB%8C%D9%84)

رسانه های اسرائیلی از شلیک ۱۰ فروند موشک از نوار غزه به سرزمین‌های اشغالی خبر دادند.
به گزارش ایرنا؛ شبکه تلویزیونی "المیادین" لبنان به نقل از رسانه‌های اسرائیلی گزارش داد چند فروند موشک از نوار غزه به سوی شهرک‌های اسرائیل شلیک شده است.
این رسانه‌ها اعلام‌کردند که دستکم ۱۰ راکت از نوار غزه به سمت شهرک "سدیروت" در سرزمین‌های اسرائیل شلیک شده‌است.
در پی حمله موشکی گروه‌های مقاومت، آژیر خطر در شهرک‌های صهیونیست‌نشین در نزدیکی نوار غزه به صدا درآمده‌است.
این حمله موشکی گروه‌های مقاومت فلسطین در واکنش به حملات شب گذشته جنگنده‌ها و یگان توپخانه ارتش اسرائیل به نوار غزه صورت گرفته است.
اسرائیل بامداد پنجشنبه‌شب دو مقر وابسته به گردان‌های القسام شاخه نظامی حماس را در شمال نوار غزه گلوله باران کردند.
