
# ​Yemen: ‘Riyad Anlaşması’ devletin restorasyonunu tamamlamak için yeni bir sayfa açacak

Published at: **2019-11-05T15:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1977556/%E2%80%8Byemen-%E2%80%98riyad-anla%C5%9Fmas%C4%B1%E2%80%99-devletin-restorasyonunu-tamamlamak-i%C3%A7in-yeni-bir-sayfa)

Yemen hükümeti,  Başbakan Muin Abdulmelik Said başkanlığında dün olağanüstü bir toplantı gerçekleştirerek, son gelişmeler ışığında mevcut durumu ele aldı. Bugün imzalanması planlanan Riyad Anlaşması, devletin restorasyonun tamamlanması, Husi darbesini sonlandırmak ve İran’ın Yemen’deki projesini bozmak için yeni bir sayfa açma arzusu da toplantının başlıca konuları arasında yer aldı.Bakanlar Kurulu’nda, Riyad Anlaşması’nın iyi bir anlaşma olduğunun vurgulandığı Suudi Arabistan’ın Aden’deki son olayları kontrol altına alma çabalarına övgüde bulunuldu. İran’ın projesine karşı ulusal birliği güçlendirmenin gerekliliği üzerinde duruldu. Cumhurbaşkanı Abdu Rabbu Mansur Hadi tarafından temsil edilen Yemen’de barış ve istikrarı sağlama çalışmalarına verilen destek yinelendi.Bakanlar Kurulu’nda, eskiden beri devam eden ve yeni zorluklarla mücadelelerin başarılarla devam ettiğine dikkat çekildi. Suudi Arabistan Kralı Selman bin Abdulaziz, Veliaht Prens Muhammed bin Selman ve Savunma Bakanı Yardımcısı Prens Halid bin Selman’a verilen destek ve sunulan yardımlar için Yemen hükümeti ve halkı adına teşekkür sunuldu.Toplantı sırasında Başbakan, Bakanlar Kurulu üyelerine Riyad Anlaşması’nın içeriği ve kendisiyle yapılan olumlu istişareler hakkında bilgilendirmelerde bulundu. Suudi Arabistan’ın Aden’deki çabalarını takdir ettiğini ve Cumhurbaşkanı Hadi liderliğindeki çalışmaları desteklediğini ifade etti. Başbakan Muin Abdulmelik Said, anlaşmanın, devlet, kurumları ve hükümetin yetkisi altındaki tek taraflı askeri ve güvenlik kararının varlığında yeni bir aşama oluşturacağına dikkat çekti. Bu durumun, kurtarılan bölgelerdeki durumun normalleşmesine olumlu bir şekilde yansıyacağını ve İran destekli Husi milislerinin kontrolü altındaki diğer alanların kurtarılmasının tamamlanmasını hızlandıracağını ifade etti.Öte yandan eski Dışişleri Bakanı Abdulmelik el-Mihlafi, Şarku'l Avsat’a yaptığı açıklamalarda,  Riyad Anlaşması’nın, hükümetin ve Yemen’deki Meşru Hükümeti Destekleme Koalisyonu’nun (Arap Koalisyonu) çabaları açısından önemli bir başarı teşkil edeceğini söyledi.Riyad Anlaşması’nın imza töreni, Yemen Cumhurbaşkanı Abdurabbu Mansur Hadi ve Abu Dabi Veliaht Prensi Şeyh Muhammed bin Zayed Al Nahyan’ın da katılımıyla 5 Kasım Salı günü gerçekleştirilecek.Yemen Enformasyon Bakanı Muammer el-İryani de söz konusu anlaşmanın resmi törenine, devlet ve parti liderlerinin, siyasi üst düzey isimlerin ve “Suudi Arabistan gibi dost” ülkelerin katılacağını ifade etti.İryani, Yemen’deki tarafları bir araya getirip çabaları tek bir amaç için birleştirerek devleti yeniden kurmak ve Husi darbesini durdurarak toprak bütünlüğünü korumak konusundaki olağanüstü çabaları için Riyad’a teşekkürlerini sundu. İryani ayrıca, Suudi Arabistan’ın tarihi bir tutum sergilediğini söyledi.Diğer taraftan, Riyad Anlaşması’nı tanımadığı haberlerini yalanlayan Muammer el-İryani, söz konusu anlaşmanın yapıcı olduğunu, siyasi çekişmelerden uzak tutulması gerektiğini ve anlaşmanın başarılı olması için samimi uğraşlar verilmesi gerektiğini belirtti.İryani, anlaşmaya dair ilk imzaların Abdurrabu Mansur Hadi’nin talimatı üzerine Başbakan Yardımcısı Salim el-Hanbeşi tarafından geçen hafta atıldığını açıklamıştı. Hanbeşi ise söz konusu anlaşmanın meşruiyetin, ulusal parametrelerin ve üç referansın çatısı altında imzalandığını ve protokol düzenlemelerinin devam ettiğini belirtmişti.
