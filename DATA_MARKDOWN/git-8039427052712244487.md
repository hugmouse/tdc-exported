
# ప్రభుత్వం ఏర్పాటుపై ఫడ్నవిస్ తాజావ్యాఖ్యలు...

Published at: **2019-11-04T15:20:00+00:00**

Author: ****

Original: [Andhrajyothy](https://www.andhrajyothy.com/artical?SID=946216)

ADVT
న్యూఢిల్లీ: మహారాష్ట్రలో ప్రభుత్వం ఏర్పాటు చేసే విషయంలో కొనసాగుతున్న ప్రతిష్ఠంభనపై మహారాష్ట్ర ఆపద్ధర్మ ముఖ్యమంత్రి దేవేంద్ర ఫడ్నవిస్ వివరణ ఇచ్చారు. త్వరలోనే కొత్త ప్రభుత్వం ఏర్పాటవుతుందని  ధీమా వ్యక్తం చేశారు. కేంద్ర హోం మంత్రి, బీజేపీ జాతీయ అధ్యక్షుడు అమిత్‌షాను ఆయన నివాసంలో ఫడ్నవిస్ సోమవారంనాడు కలుసుకున్నారు. అనంతరం ఆయన మీడియాతో మాట్లాడుతూ, కొత్త ప్రభుత్వం ఏర్పాటు చేసే విషయంలో ఎవరు ఏమంటున్నారనే విషయంలో తాను ఏమీ మాట్లాడలేనని, మహారాష్ట్రలో ప్రభుత్వం ఏర్పాటు చేయాల్సిన అవసరం ఉందని మాత్రం కచ్చితంగా చెప్పగలనని అన్నారు. 'త్వరలోనే ప్రభుత్వం ఏర్పడుతుంది. నాకు గట్టి నమ్మకముంది' అని ఆయన చెప్పారు. మహారాష్ట్రలో అకాల వర్షాల బారిన పడిన రైతులను ఆదుకోవాలని కోరేందుకు తాను అమిత్‌షాను కలుసుకున్నట్టు ఫడ్నవిస్ చెప్పారు. రైతులు ఏమేరకు నష్టపోయారనే దానిపై ప్రాథమిక అంచనాలను అమిత్‌షాకు సమర్పించానని, సంబంధిత అధికారులతో కూడా మాట్లాడానని తెలిపారు. బీమా కంపెనీలతో మావేశం ఏర్పాటు చేయాలని, తద్వారా నష్టపోయిన రైతులకు మేలు జరుగుతుందని తాను కేంద్ర మంత్రి దృష్టికి తీసుకువచ్చానని, ఆయన కూడా సానుకూలంగా స్పందించారని ఫడ్నవిస్ తెలిపారు.
