
# هشدار فرخزاد به ساخت و سازهای غیرمجاز در قزوین/ سیاستگذاری غلط باب تخلف را باز می‌کند

Published at: **2019-11-05T16:06:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545192.html/%D9%87%D8%B4%D8%AF%D8%A7%D8%B1-%D9%81%D8%B1%D8%AE%D8%B2%D8%A7%D8%AF-%D8%A8%D9%87-%D8%B3%D8%A7%D8%AE%D8%AA-%D9%88-%D8%B3%D8%A7%D8%B2%D9%87%D8%A7%DB%8C-%D8%BA%DB%8C%D8%B1%D9%85%D8%AC%D8%A7%D8%B2-%D8%AF%D8%B1-%D9%82%D8%B2%D9%88%DB%8C%D9%86--%D8%B3%DB%8C%D8%A7%D8%B3%D8%AA%DA%AF%D8%B0%D8%A7%D8%B1%DB%8C-%D8%BA%D9%84%D8%B7-%D8%A8%D8%A7%D8%A8-%D8%AA%D8%AE%D9%84%D9%81-%D8%B1%D8%A7-%D8%A8%D8%A7%D8%B2-%D9%85%DB%8C-%DA%A9%D9%86%D8%AF)

معاون هماهنگی امور عمرانی استاندار قزوین گفت: در یکی از شهرستان‌های استان ساخت و ساز غیرمجاز در حد هکتار است که ما نتوانستیم سیاست‌گذاری درستی داشته باشیم لذا باید در همه ساخت و سازها بازنگری‌هایی صورت گیرد.
به گزارش شبکه اطلاع رسانی راه دانا؛ به نقل از  شاخص، علی فرخزاد در مراسم تودیع و معارفه مدیرکل راه و شهرسازی استان که ظهر امروز در سالن اجتماعت این سازمان برگزار شد، اظهار کرد: اداره کل راه و شهرسازی یکی از حوزه‌های مهم در حوزه عمرانی است که سازمان‌های شهرداری‌ها، تعاونی‌های مسکن و بخش‌های خصوصی به این سازمان مراجعه می‌کنند و میزان رضایت‌مندی مردم از دولت به این سازمان برمی‌گردد.
وی افزود: با توجه به تغییر وضعیت اعتبارات نسبت به گذشته و افزایش حجم مراجعات، مدیریت‌ها سخت شده ولی با این حال معتقدم بخشی از مشکلات بدون توجه به اعتبارات و با تدبیر مدیریتی حل خواهند شد.
معاون هماهنگی امور عمرانی استاندار قزوین بیان کرد: شایسته‌سالاری در میزان رضایت‌مندی مردم موثر است، در حوزه راه و شهرسازی کارهای زیادی شده و بخشی از آن باقی مانده که امیدوارم با همت مدیرکل جدید به سرانجام برسد.
فرخزاد ابراز کرد: از مدیرکل جدید درخواست داریم یک زمان یک روزه در هفته برای پاسخگویی به مردم داشته باشیم چراکه با این کار می‌توان حداقل رضایت‌مندی را ایجاد کرد.
این مسئول خاطرنشان کرد: ما در بخشی از شهرها ساخت و ساز غیرمجاز داریم که نیازمند اقدامات و سیاست‌گذاری‌های صحیح است چراکه اگر سیاست‌گذاری در گروه‌های زیربنایی، کمیسیون ماده پنج و کارگروه قلع و قم به درستی انجام شود خواسته‌ها و نیازمندی‌های مردم حل می‌شود.
معاون هماهنگی امور عمرانی استاندار قزوین بیان کرد: در یکی از شهرستان‌های استان ساخت و ساز غیرمجاز در حد هکتار است که ما نتوانستیم سیاست‌گذاری درستی داشته باشیم لذا باید در همه ساخت و سازها بازنگری‌هایی صورت گیرد.
فرخزاد با بیان اینکه بخشی از مشکلات با تکیه به سیاست‌گذاری‌های مسئولین قابل حل است و نباید باب تخلف را باز کنیم، اظهار کرد: در استان قزوین قیمت ملک و زمین بسیار بالاست و از آنجایی که تقاضاهای زیادی وجود دارد باید ضمن اینکه به سرمایه‌گذار بخش خصوصی اهمیت دهیم نیز اهلیت آن‌ها مشخص شود.
وی ادامه داد: در حوزه روستایی نیازهایی مختلفی وجود دارد که نیاز به برگزاری جلسات مختلف دارد اما در حوزه راه با کمبود اعتبارات زیادی همراه هستیم.
این مسئول افزود: ۴۵ تعاونی مسکن در استان داریم که تملکات بسیار زیادی انجام داده‌اند که باید با آن‌ها توافق کنیم و نیاز است که مشکلات با جلسه و مذاکره برطرف شود؛ امیدوارم سطح اختیارات به استان سپرده شود و در صورت نیاز ما آمادگی حمایت برای اخذ مجوز‌ها را داریم.
وی در پایان گفت: باید به دور از حاشیه‌ها کار درست را در جهت رضایت مندی مردم انجام دهیم چراکه میزان رضایت خدواند در رضایت مندی مردم است.
انتهای پیام/
