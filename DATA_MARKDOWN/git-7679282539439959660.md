
# कोसी, सीमांचल और पूर्व बिहार में अलग-अलग जगहों पर डूबने से 28 लोगों की मौत

Published at: **2019-11-04T09:40:09+00:00**

Author: **भागलपुर। हिन्द़ुस्तान टीम**

Original: [https://www.livehindustan.com](https://www.livehindustan.com/bihar/bhagalpur/story-twenty-eight-people-drowned-in-kosi-seemanchal-and-east-bihar-during-chhath-puja-2831033.html)

कोसी, सीमांचल और पूर्व बिहार में शनिवार और रविवार को छठ पर्व के मौके पर अर्घ्य के दौरान डृबने से 28 लोगों की मौत हो गई। डूबनेवालों में भागलपुर, खगड़िया और पूर्णिया के पांच- पांच, कटिहार के चार, मधेपुरा और सहरसा के तीन-तीन और लखीसराय, जमुई और बांका में एक-एक व्यक्ति शामिल हैं।भागलपुर के सुल्तानगंज में गनगनिया गंगा घाट पर दुर्गा मंडल के 10 वर्षीय पुत्र चाहत कुमार और शाहकुंड के गोरियासी गांव में एक बच्ची की डूबने से मौत हो गयी। वहीं कहलगांव के रसलपुर में डूबने से महिला की,  सलेमपुर घाट पर राजेश कुमार (12) और काली प्रसाद मरगंग में डृबकर नीतिल कुमार (12) की मौत हो गयी। खगड़िया में छठ के दौरान डूबने से पांच लोगों की मौत हुई है। मरनेवालों में माड़र नवटोलिया की लक्ष्मी कुमारी (12), रुकमिनिया बेलदौर के दिनेश साह (13), बलतारा गोगरी के जीएम कुमार (तीन), हरदिया अलौली के धीरज कुमार (3) और कुढ़ाघाट परबत्ता के अग्नि सौरभ(18) शामिल हैं। पूर्णिया में भी छठ पूजा के दौरान डूबने से पांच लोगों की मौत हो गयी। मरनेवालें में मीरगंज के गोलू (21) तथा रजिगंज के शंकर(18) और पूर्णिया सिटी के राम केश्वर (55) शामिल हैं। वही जलालगढ़ प्रखंड में डूबने से विवेक कुमार (12) और श्याम (आठ) की मौत हो गयी।कटिहार के कदवा में रविवार की सुबह कोचखाली बारीघाट पर  सुमित(12) एवं बरहैया परती घाट पर मंयक कुमार(14) की मौत पानी में डूबने से हो गयी। वहीं मनिहारी की धुरियाही पंचायत के शाहपुर गांव  रौशन (13) और समेली पंचायत के मिलकी गांव में जानकी कुमारी (सात) की भी डूबने से मौत हो गयी। मधेपुरा के आलमनगर में छठ के दौरान डूबने से तीन लोगों की जानें गई हैं। मरनेवालों में आलमनगर प्रखंड की खापुर पंचायत के ललटुन कुमार शर्मा (22), रतवारा पंचायत के ललिया पुनर्वास गांव के बिट्टू कुमार मिस्त्री (18), गम्हरिया प्रखंड की चिकनी फुलकहा पंचायत के वार्ड नंबर चार निवासी पुरुषोत्तम कुमार शामिल हैं। सहरसा के सत्तर कटैया में छठ के दौरान डूबने से तीन लोगों की मौत  हो गयी। डूबनेवालों में तनिश कुमारी (13) और प्रियंका कुमारी (14) और सिमरी बख्तियारपुर में बसंत कुमार ( 7) शामिल हैं। अररिया के कुर्साकांटा में डूबने से सुमित कुमार साह (21) वर्णवाल की मौत  हो गयी। लखीसराय में रविवार को मेदनीचौकी थानाक्षेत्र के तहदी ताल में झाना में डूबने से आदित्य राज (15) की मौत हो गई। वहीं जमुई के खैरा स्थित रानी तालाब में डूबकर अविनाश कुमार (22) की मौत हो गयी। जबकि बांका बेलहर थाना क्षेत्र के जोरीपार गांव निवासी शंकर सिंह का पुत्र चिक्कु कुमार (16) की मौत नदी में डूबने से हो गई। 
