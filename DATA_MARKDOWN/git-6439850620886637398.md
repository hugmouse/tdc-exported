
# অবৈধভাবে অস্ত্র সরবরাহ ॥ রাজধানীতে গ্রেফতার ১

Published at: **2019-11-05T13:41:00+00:00**

Author: ****

Original: [Daily Janakantha](http://www.dailyjanakantha.com/details/article/458832/%E0%A6%85%E0%A6%AC%E0%A7%88%E0%A6%A7%E0%A6%AD%E0%A6%BE%E0%A6%AC%E0%A7%87-%E0%A6%85%E0%A6%B8%E0%A7%8D%E0%A6%A4%E0%A7%8D%E0%A6%B0-%E0%A6%B8%E0%A6%B0%E0%A6%AC%E0%A6%B0%E0%A6%BE%E0%A6%B9-%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0-%E0%A7%A7)

অনলাইন ডেস্ক ॥ চারটি আগ্নেয়াস্ত্রসহ এক অস্ত্র ব্যবসায়ীকে রাজধানীর মিরপুর থেকে গ্রেফতার করা হয়েছে।
সোমবার রাতে তাকে গ্রেফতার করে মহানগর গোয়েন্দা (ডিবি) পুলিশ। আজ মঙ্গলবার সকালে বিষয়টি নিশ্চিত করেন ঢাকা মেট্রোপলিটন পুলিশের (ডিএমপি) মিডিয়া ও পাবলিক রিলেসন্স বিভাগের উপ-কমিশনার (ডিসি) মাসুদুর রহমান। তবে গ্রেফতার অস্ত্র ব্যবসায়ীর নাম জানায়নি পুলিশ।
ডিএমপি জানায়, গোপন সংবাদের ভিত্তিতে রাতে মিরপুর থেকে তাকে গ্রেফতার করা হয়। সে দীর্ঘদিন ধরে অবৈধভাবে অস্ত্র সরবরাহ ও ব্যবসা করত। গ্রেফতারের সময় তার কাছ থেকে চারটি অস্ত্র ও ১৭টি অ্যামুনেশন্স জব্দ করা হয়েছে।
ডিএমপি জানায়, এ বিষয়ে দুপুরে সংবাদ সম্মেলন করে বিস্তারিত জানানো হবে।
