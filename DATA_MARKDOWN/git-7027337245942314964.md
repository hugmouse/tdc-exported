
# ساخت بطری‌‎های پلی پروپیلن با فناوری نانو برای اولین بار توسط شرکت پاکان پلاستکار

Published at: **2019-11-04T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696789/%D8%B3%D8%A7%D8%AE%D8%AA-%D8%A8%D8%B7%D8%B1%DB%8C%E2%80%8C%E2%80%8E%D9%87%D8%A7%DB%8C-%D9%BE%D9%84%DB%8C-%D9%BE%D8%B1%D9%88%D9%BE%DB%8C%D9%84%D9%86-%D8%A8%D8%A7-%D9%81%D9%86%D8%A7%D9%88%D8%B1%DB%8C-%D9%86%D8%A7%D9%86%D9%88-%D8%A8%D8%B1%D8%A7%DB%8C-%D8%A7%D9%88%D9%84%DB%8C%D9%86-%D8%A8%D8%A7%D8%B1-%D8%AA%D9%88%D8%B3%D8%B7-%D8%B4%D8%B1%DA%A9%D8%AA-%D9%BE%D8%A7%DA%A9%D8%A7%D9%86-%D9%BE%D9%84%D8%A7%D8%B3%D8%AA%DA%A9%D8%A7%D8%B1)


        بطری‌های پلی پروپیلن مقاوم در برابر شکستگی و ضربه با استفاده از فناوری نانو به همت مهندس‌های ایرانی در کشور تولید شد که مهم‎ترین ویژگی آن مقاومت در برابر ضربه و به خصوص در فصول سرد سال است.
      
در سال‌های اخیر شکستگی و ترک خوردگی بطری‌های پلاستیکی در صنعت تولید بطری‌های پلاستیکی برای شرکت‌های تولیدکننده و همچنین شرکت‌هایی که از این بطری‌ها استفاده می‌کردند مشکل‌هایی را ایجاد کرده بود.
شرکت پاکان پلاستکار نیاز برای تولید بطری‌های مقاوم‌تر را به عنوان نوآورترین شرکت ایران در صنعت پلاستیک احساس کرده و به همین منظور واحد تحقیق و توسعه این مجموعه برای رفع این مشکل شروع به بررسی مشکلات شکستگی موجود در بطری‌ها کرد و در تحقیقات خود به این نتیجه دست یافت که بطری‌ها در ابتدای تولید مشکلی از خود بروز نمی‎‌دهند، اما به مرور زمان و با سردتر شدن هوا، با وارد شدن کوچک‌ترین ضربه یا زمین خوردگی، شکاف و درزهایی در بدنه این بطری‌ها ایجاد شده و مواد درون بطری از آن خارج میشوند. این تحقیقات باعث شد تا شرکت پاکان پلاستکار نیاز به تولید بطری‌های مقاوم‌تر را در دستور کار خود قرار دهد.
نیاز به تولید بطری‌های مقاوم‌تر منجر به ارائه درخواست همکاری توسط شرکت پاکان پلاستکار به ستاد نانو برای معرفی یک شرکت جهت همکاری در زمینه فناوری نانو شد. ستاد نانو به همین منظور گزارشی را تهیه و در میان شرکت‌های دانش بنیان توزیع کرد. پس از ارائه این گزارش شرکت آریا پلیمر پیشگام اعلام آمادگی برای تولید مواد افزودنی لازم جهت مقاوم‌تر کردن بطری‌ها کرد. این همکاری از پاییز سال 1397 آغاز و در کمتر از شش ماه اولین بطری‌های پلی پروپیلن با فناوری نانو در کشور تولید شد.
کارشناس تحقیق و توسعه شرکت پاکان پلاستکار با اشاره به فرایند تولید ماده افزودنی مورد نیاز ابراز داشت: پس از تفاهم انجام شده، نمونه‌زنی و تست‌های اولیه برای تولید بطری‌های پلی پروپیلن صورت گرفت اما نتایج خوبی حاصل نشد. با تعامل و همکاری عمیق طرفین و تبادل اطلاعات در طی این 6 ماه، توانستیم یک ماده افزودنی بهینه را تولید کنیم. ماده افزودنی بهینه تهیه شده به میزان 3 درصد در بطری‌ها استفاده می‌شد که در آزمایش‌های نهایی نتایج بسیار قابل قبولی به ارمغان آمد. این نتایج به نحوی بود که بطری‌های جدید در تست پرتاب از فاصله یک متری، دچار هیچ‌گونه شکستگی و درز نمی‌شدند. مقاومت بطری‌ها در مقابل شکنندگی به حدی بالا رفت که در سال گذشته تنها یک مورد شکنندگی گزارش شد.
البته لازم به ذکر است که آزمایش‌ها و تست‌های صورت گرفته در فصل‌های گرم سال نیز ادامه یافت تا اطمینان کامل از مقاومت بطری‎‌های پلی پروپیلن تولیدی با فناوری نانو حاصل شود. در نهایت بطری‌های جدید وارد خط تولید شده و در تیر ماه امسال با تیراژ 900 هزار بطری در ماه به تولید انبوه رسید. بطری‌های پلی پروپیلن تولید شده با فناوری نانو جایگزین بطری‌های قبلی می‌شوند که به عنوان قوطی‌‌های مواد بهداشتی،‌ شوینده و ... مورد استفاده قرار می‌گرفتند.
شرکت پاکان پلاستکار، در راستای رفع نیازهای مشتری و انجام مسئولیت‌های اجتماعی، از جمله شرکت‌های پیشروی ایرانی در زمینه تولید محصولات نوآور و جدید است که با اعتماد به شرکت‌های دانش بنیان موفق شده است، محصولات مبتنی بر فناوری نانو را وارد سبد کالایی خود کند.
برند آیری پلاست به عنوان یکی از بزرگترین زیر مجموعه‌های شرکت پاکان پلاستکار با پیوند پژوهشگران علمی و صنعت گامی قابل توجه را در حوزه فناوری نانو برداشته است تا آیری پلاست دریچه ورود پژوهشگران به کاربرد فناوری نانو در تولیدات صنعتی باشد. آیری پلاست به عنوان پیشروترین برند در صنعت پلاستیک در کشور با استفاده از فناوری‌های روز محصولات مختلفی از جمله کیسه زباله، دستکش یکبار مصرف، سلفون، کیسه فریزر و سفره یکبار را به بازار عرضه می‌کند.
