
# 
        عواقب احتمالی استقرار نیروهای آمریکایی در شمال سوریه
      

Published at: **2019-11-06T22:53:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638571/%D8%B9%D9%88%D8%A7%D9%82%D8%A8-%D8%A7%D8%AD%D8%AA%D9%85%D8%A7%D9%84%DB%8C-%D8%A7%D8%B3%D8%AA%D9%82%D8%B1%D8%A7%D8%B1-%D9%86%DB%8C%D8%B1%D9%88%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AF%D8%B1-%D8%B4%D9%85%D8%A7%D9%84-%D8%B3%D9%88%D8%B1%DB%8C%D9%87)

به گزارش بولتن نیوز، کنستانتین کوساچوف، رئیس کمیسیون امور بین‌الملل شورای فدرال روسیه خاطرنشان کرد: علاوه بر "مشکل قانونی"، خطرات دیگری وجود دارد؛ به ویژه خطرات وقوع حملات تصادفی و غافلگیرکننده به گشتی‌های سوریه و روسیه در این منطقه که به شکل قانونی برخلاف حضور غیرقانونی نیروهای آمریکایی مستقر هستند.
وی تصریح کرد: حملات نظامی به نمایندگان مقامات قانونی در اراضی قانونی‌شان به مثابه تجاوز آشکار خواهد بود و اگر تلفاتی رخ بدهد یا تنش تشدید شود، همه این مسائل بر عهده نظامیان آمریکایی که خود را "مدافعان نفت" می‌نامند و هیچ کاری چه از لحاظ سیاسی و یا حقوقی در آنجا ندارند که انجام دهند، قرار خواهد داشت.
این مسؤول روس تصریح کرد: آنچه آمریکا در سوریه انجام می‌دهد، نفاق و دورویی آشکار است، به ویژه در پی اتهاماتی که آمریکا مبنی بر اشغالگری به کشورهای دیگر از جمله روسیه وارد می‌کند. در این راستا باید به مجازات و بازخواست لازم برای حضور نظامی غیرقانونی در خاک یک کشور دیگر اشاره کرد.
کوساچوف خاطرنشان کرد: صحبت در مورد یک منطقه بسیار گسترده‌ای است که کردهای سوریه آن را تحت کنترل دارند و این منطقه‌ای است که از دیرالزور تا حسکه امتداد می‌یابد و ۲۰ درصد از اراضی سوریه را تشکیل می‌دهد.
