
# Burkina Faso, attacco a convoglio di una società canadese: 37 morti e 60 feriti

Published at: **2019-11-06T21:28:00+00:00**

Author: ****

Original: [Repubblica.it](https://www.repubblica.it/esteri/2019/11/06/news/burkina_faso_attacco_a_convoglio_di_una_societa_canadese_ci_sono_morti-240433991/)

Un agguato a un convoglio di cinque bus che trasportava impiegati della società mineraria canadese Semafo in Burkina Faso ha causato 37 morti e 60 feriti. Lo ha dichiarato in una nota il governatore della regione, il colonnello Saidou Sanou. La società mineraria Semafo inizialmente aveva riferito di "numerosi decessi e feriti". L'attacco è stato perpetrato "nella mattinata" da "individui armati non identificati", secondo il governatore.Almeno cinque gendarmi sarebbero stati uccisi durante l'assalto a un distaccamento militare basato a Oursi, nel nord del Paese, vicino al confine con il Mali. La notizia è stata confermata da fonti della gendarmeria al sito di informazione 'Jeune Afrique', che hanno parlato di "un attacco di vasta portata, ad opera di un commando costituito da diversi uomini armati".I fatti sono avvenuti all'indomani dell'assassinio di Oumarou Dicko, vice-sindaco della città di Djibo, anche questa vicina alla frontiera settentrionale. Insieme ad altre tre persone, è caduto vittima di un'imboscata mentre viaggiava a bordo di un veicolo diretto a Ouagadougu. Questi attacchi avvengono alla vigilia del consiglio dei ministri del G5 Sahel, previsto nella capitale Burkinabe in concomitanza con la visita del ministro della difesa francese, Florence Parly.
