
# 
        رئیس جمهور گام چهارم هسته‌ای را اعلام کرد
      

Published at: **2019-11-05T10:56:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638282/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%DA%AF%D8%A7%D9%85-%DA%86%D9%87%D8%A7%D8%B1%D9%85-%D9%87%D8%B3%D8%AA%D9%87%E2%80%8C%D8%A7%DB%8C-%D8%B1%D8%A7-%D8%A7%D8%B9%D9%84%D8%A7%D9%85-%DA%A9%D8%B1%D8%AF)

به گزارش بولتن نیوز، حجت الاسلام حسن روحانی رئیس جمهور در مراسم افتتاح کارخانه نوآوری آزادی، گفت: امروز برای من خوشحال‌کننده است که در فعالیت صنعتی و خدماتی از حالت سنتی خارج می‌شویم.
وی ادامه داد: معمولا کارخانه‌هایی که افتتاح می‌کنیم یا کارخانه فولاد است یا مس، گاز و نفت و از این قبیل. امّا ما امروز وارد فازی نو و جدیدی شده‌ایم. این کارخانه با همه آن کارخانه‌هایی که قبلا افتتاح می‌کردیم کاملاً‌ متفاوت است و این کارخانه، کارخانه نوآوری است و این خیلی مهم است، چون این کارخانه، نوآوری‌های قبلی را عمل و اجرا می‌کند. 
روحانی با بیان اینکه کارخانه نوآوری، گام‌ها گذشته و نتیجه فعالیت‌های قبلی را به مرحله عمل در می‌آورد، گفت: اینجا جایی است که ایده‌های نو، عملی می‌شود و امتیاز آن این است که نوآفرین و شرکت استارت آپ و یک گروه شتاب‌دهنده هم به این کارخانه کمک می‌‌کنند و این دو با هم کار را پیش می‌برند که در پیچ و خم‌های اداری نمانند یا کم‌تر بمانند.
وی بیان داشت: اینجا گام‌های گذشته را به مرحله عمل در ‌می‌آورد. اینجا جایی است که ایده های نو کار و فعالیت می کند خوبی اینجا این است که شرکت استارت آپ اما در کنارش یک گروه هم هستند که به نام شتاب دهنده یاری و کمک می کند و این دو با هم کار را پیش می برند برای اینکه در پیچ و خم های اداری نمانند یا کمتر بمانند.
روحانی افزود: افتخار دولت یازدهم و دوازدهم این است که در این راستا گام‌های خوبی برداشته است؛ ممکن است گام‌ها کامل نباشد و کمتر از انتظار باشد اما در عین حال یک حرکت بزرگی است که انجام گرفته؛ شما اگر پهنای باند نداشتید این کار امکان‌پذیر نبود همه چیزهایی که ما امروز مورد بازجویی قرار دادیم به نحوی متکی بود به پیشرفت آی سی تی و پهنای باند.
وی تاکید کرد: خیلی فشارها دیدیم و تحت فشار هستیم که توانستیم آنها را در اختیار شما قرار دهیم هر کار خوبی که ما انجام دهیم ممکن است نقطه ضعف داشته باشد.
وی با اشاره به انتقاد برخی مبنی بر اینکه برخی وزارتخانه ها هنوز در سنت به سر می برند گفت: شناخت شرایط جدید بسیار مهم است. اینترنت شرایط جدیدی به وجود می‌آورد که به این مرحله وارد شدیم و به تدریج گام‌ها را برمی‌داریم. اصلاً دنیای آینده با دنیای امروزی ما کاملاً متفاوت است سبک زندگی ما هم فرق خواهد کرد.
رییس جمهور گفت: روز اولی که موبایل در داخل ایران آمده بود دوستی داشتیم به من می‌گفت که این موبایل نمی‌صرفد و چند نفر موبایل می خواهند؛ اصلاً فکر نمی‌کردند که موبایل تبدیل شود به یک تحول در زندگی؛ فکر می‌کردند هر کسی بیسیم دارد موبایل جایگزین آن می‌شود.
روحانی با تاکید بر اینکه همه وزرا باید از کارخانه نوآوری آزادی بازدید کنند اظهار داشت: یک تحول بزرگی دارد آغاز و شروع می‌شود و ممکن است که زندگی برخی هم لطمه بزنند؛ برخی با تریبون مخالف بودند فکر می کردند حتما پلکانی باید باشد به نام «منبر» و برای مردم صحبت کنیم و اگر پشت تریبون بیایند جرمی مرتکب شده است. سنت‌گراها سختشان هست با شرایط جدید تطبیق پیدا کنند، اما به هر حال زندگی جدید همه را می برد و می توان این رودخانه‌ای که ما را می برد هدایت کرد.
روحانی گفت: ۳۰۰ هزار اشتغال در حوزه دانش بنیان در این چند سال ایجاد شده و اگر اشتباه نکنم یک رقم ۴۵۵۰ شرکت ایجاد شده است. البته پیش از هر سخنرانی ارقام عوض می شود. درآمد ۸۰ هزار میلیاردی و در تابلو امروز ۹۰ هزار میلیاردی است اگر چند برابر شود می‌تواند به اندازه بودجه کشور پیش برود.
 
وی اضافه کرد: شرکت‌های دانش‌بنیان است که به ما قدرت می‌دهد در زمینه نظامی، زندگی، صنعت و کشاورزی هم علم است که به ما قدرت می‌دهد. بسیاری از علوم ریشه‌اش از علوم نظامی شروع می شود. به خاطر قدرت علم پیشرفت کرده است؛ یک زمانی می گفتند انسان علمی یاد بگیرد و قلبش نورانی شود علم برای خود آدم هم مفید است.
رئیس جمهور گفت: خیلی مهم است که علم یاد بگیریم که سودش به کل جامعه برگردد من فکر می‌کنم در شرایطی که امروز هستیم و شرایط تحریم است. در این شرایط جایگاه شرکت های دانش بنیان ارزش از دیروز برای عزت ما و حیثیت ما و ایستادگی و مقاومت ما بیشتر می‌شود، تنها با شعار «مقاومت، مقاومت» درست نمی‌شود. مقاومت در سایه کار و تلاش و مذاکره ایجاد می شود اینها با هم منافات ندارد.
وی با تاکید بر اینکه مقاومت زمینه می سازد برای مذاکره و مذاکره بهره برداری می کند از مقاومت گفت: هشت سال در میدان جنگ مقاومت کردیم چند سال مذاکره کردیم؟ ۳۱ سال است در این مذاکره می‌کنیم. برای جنگ هنوز باید مذاکره کنیم.  عراق که رفتم داشتم با مقامات عراقی مذاکره می کردم برای یکی از آثار اختلاف و جنگی که سی و یک سال پیش تمام شده است.
روحانی افزود: نامه های مرحوم آیت الله هاشمی در پاسخ به نامه‌‌های صدام بود که منجر به آزادی اسرا شد. در انتهای این مسئله به توافق رسیدیم و با آن توافق بود که همه اسرای ما آزاد شدند. این توافق بود که بخشی از سرزمین ها مشکلش حل شد و به شرایطی رسیدیم که در سازمان ملل عراق را محکوم به جنگ کردیم.
رئیس جمهور با تاکید بر اینکه نباید ذهنیتمان این باشد که برای حل این سوال تنها یک راه وجود دارد، گفت: امروز در شرایط تحریم ظالمانه و غلط و غیر قانونی هستیم. قبلا هم تحریم بودیم منتها دشمنان، کاری کرده بودند که ما می گفتیم تحریم ظالمانه است اما کسی دیگر این حرف نمی زد و می گفتند طبق قطعنامه سازمان ملل است و تنها بودیم. اما امروز جز چند کشور همه با ما هم آوا هستند.
وی تصریح کرد: امروز همه دنیا می‌گویند این تحریم‌ها ظالمانه است. یکی از افتخارات ما این است. دوم اینکه ما در این تحریم تسلیم نشدیم. تحریمی خطرناک است که ما را وادار به تسلیم کند، ما وادرا  به تسلیم نشدیم و نخواهیم شد. سخت ترین شرایط را در سال ۹۷ و ۹۸ داشتیم و توانستیم این مشکلات را مهار کنیم؛ از بین نبردیم بلکه کمی کاهش دهیم.
روحانی تاکید کرد: در کنار حرکت مذاکراتی و اقدامات سیاسی اقدامات عملی را شروع کردیم و گفتیم برجام یک توافق چند جانبه است اگر قرار است اجرا شود شما هم باید اجرا کنید اگر شما اجرا نمی کنید پس از ما هم توقع نداشته باشید به ۱۰۰ درصد تعهدات برجامی مان عمل کنیم.
