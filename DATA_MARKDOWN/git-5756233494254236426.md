
# غفوری: احساس می‌کنیم ما را بازی می‌دهند

Published at: **2019-11-05T18:59:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620100/%D8%BA%D9%81%D9%88%D8%B1%DB%8C-%D8%A7%D8%AD%D8%B3%D8%A7%D8%B3-%D9%85%DB%8C%E2%80%8C%DA%A9%D9%86%DB%8C%D9%85-%D9%85%D8%A7-%D8%B1%D8%A7-%D8%A8%D8%A7%D8%B2%DB%8C-%D9%85%DB%8C%E2%80%8C%D8%AF%D9%87%D9%86%D8%AF)


        کاپیتان تیم فوتبال استقلال با اشاره به اینکه در فوتبال فقر مدیریت داریم، گفت:‌ ما بازیکنان با قدرت پشت سرمربی تیم هستیم و متاسفانه شرایطی ایجاد کردند که احساس می‌کنیم ما را بازی می‌دهند.
      

        آفتاب‌‌نیوز :
      
وریا غفوری که همراه آندره استرامچونی در نشست خبری پس از پیروزی پر گل پنج بر صفر استقلال برابر صنعت نفت آبادان شرکت کرده بود، گفت: ابتدا باید یاد پیشکسوتان را گرامی بداریم. افرادی مانند منصور پورحیدری و ایرج دانایی فر که از موسسان استقلال بودند. باید بگویم که برای استقلال خوشحالم که این فصل قشنگ بازی می‌کند و با زحماتی که سرمربی تیم کشید، هفته به هفته شرایط بهتر شد، چرا که استراماچونی تلاش زیادی کرد و همه بازیکنان آن را دیدند.
کاپیتان تیم فوتبال استقلال خاطرنشان کرد:‌ بازیکنان استقلال ۲۰۰ درصد پشت سرمربی تیم هستند. ما شرایط و بدقولی ها را دیدیم. مشکلات زیادی بوده و این احساس به ما دست داد که ما را بازی می‌دهند.
وی اضافه کرد: سوال من این است که تیمی با این هواداران میلیونی چقدر لایق احترام است. تیم استقلال که یک پیروزی‌اش می‌تواند نیمی از جامعه را خوشحال کند، نباید آنقدر مورد بی‌احترامی باشد. فقر مدیر در ورزش و فوتبال داریم. امیدوارم فکرهایی شود که تیم‌ها از نظر مدیریت شرایط بهتری پیدا کنند و این مشکلات کمتر شود.
