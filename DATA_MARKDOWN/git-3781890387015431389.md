
# เดอบรอยน์โนสนโนแคร์มนต์ขลังแอนฟิลด์

Published at: **2019-11-07T18:30:00+00:00**

Author: ****

Original: [เดลินิวส์](https://www.dailynews.co.th/sports/740557)


        "เดอ บรอยน์" โนสนโนแคร์มนต์ขลังแอนฟิลด์ ตั้งเป้านำ "เรือใบสีฟ้า" บุกหักปีก "หงส์แดง"
      
เควิน เดอ บรอยน์ มิดฟิลด์จอมแอสซิสต์ของ แมนฯ ซิตี โนสนโนแคร์มนต์ขลังแอนฟิลด์ที่เจ้าถิ่นไม่แพ้ในรังมา 43 นัดติด และสถิติอันย่ำแย่ของ "เรือใบสีฟ้า" ที่บ้าน "หงส์แดง" ลิเวอร์พูล โดยทั้งสองทีมจะดวลแข้งศึกฟุตบอลพรีเมียร์ลีก อังกฤษ เกมซูเปอร์บิ๊กแมตช์ วันอาทิตย์นี้นับตั้งแต่วันบ็อกซิ่งเดย์ ปี 1981 "เรือใบสีฟ้า" เคยบุกมาชนะ "หงส์แดง" ที่แอนฟิลด์แค่นัดเดียวเท่านั้น ด้วยสกอร์ 2-1 เมื่อปี 2003 ในยุคของกุนซือชาวฝรั่งเศส เชชาร์ด อุลลิเยร์ เกมนั้น ลิเวอร์พูล ขึ้นนำไปก่อนจาก มิลาน บารอส นาที 59 แต่ แมนฯ ซิตี้ รัว 2 เม็ดแซงชนะจากการซัดเบิ้ลของ นิโกลาส์ อเนลกา นาที 74 (จุดโทษ) และนาที 90ทั้งนี้ เดอ บรอยน์ ตั้งเป้าจะนำทีมบุกมาชนะ ลิเวอร์พูล ที่แอนฟิลด์ให้จงได้"ผมโนสนโนแคร์ บรรยากาศอันยิ่งใหญ่จะตัดสินเกมนะเหรอ ผู้เล่นจะทำอะไรได้กับสถิติที่มันเกิดขึ้นไปแล้ว มันเป็นแค่อีกหนึ่งเกม เรารู้ว่ามันคือเกมใหญ่ ลิเวอร์พูล นำอยู่ เราตามหลัง เรากำลังฟื้นฟูสภาพร่างกายเพื่อให้พร้อมกับเกมวันอาทิตย์ มืออาชีพต้องการลงเล่นต่อหน้าแฟนบอล 5 หมื่น 6 หมื่น 7 หมื่น 8 หมื่นคน และโชว์ฝีเท้าให้ดีที่สุด คุณซ้อมมาตลอดชีวิตก็เพื่อแมตช์แบบนี้ ผมต้องการคว้าแชมป์ ต้องการเป็นที่หนึ่ง คุณต้องการชนะเพื่อเป็นคนที่ดีที่สุด สื่อและแฟนบอลพูดถึงแมตช์นี้กันไม่หยุดตลอดทั้งสัปดาห์ เราจะทำงานของเราให้ดี นิ่ง เตรียมตัวให้พร้อม"
