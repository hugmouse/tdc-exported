
# معطلی 5 ساله اساسنامه مدارس عشایری ، به خاطر بودجه!/ در دبیرخانه کشوری عدالت آموزشی دقیقا چه می گذرد؟

Published at: **2019-11-04T10:13:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544594.html/%D9%85%D8%B9%D8%B7%D9%84%DB%8C-5-%D8%B3%D8%A7%D9%84%D9%87-%D8%A7%D8%B3%D8%A7%D8%B3%D9%86%D8%A7%D9%85%D9%87-%D9%85%D8%AF%D8%A7%D8%B1%D8%B3-%D8%B9%D8%B4%D8%A7%DB%8C%D8%B1%DB%8C---%D8%A8%D9%87-%D8%AE%D8%A7%D8%B7%D8%B1-%D8%A8%D9%88%D8%AF%D8%AC%D9%87---%D8%AF%D8%B1-%D8%AF%D8%A8%DB%8C%D8%B1%D8%AE%D8%A7%D9%86%D9%87-%DA%A9%D8%B4%D9%88%D8%B1%DB%8C-%D8%B9%D8%AF%D8%A7%D9%84%D8%AA-%D8%A2%D9%85%D9%88%D8%B2%D8%B4%DB%8C-%D8%AF%D9%82%DB%8C%D9%82%D8%A7-%DA%86%D9%87-%D9%85%DB%8C-%DA%AF%D8%B0%D8%B1%D8%AF-)

وزارت آموزش و پرورش در سال تحصیلی 97-96 آمار دانش آموزان بازمانده از تحصیل در بازه سنی 6 تا 11سال را 1در حدود 143هزار نفر اعلام کرد که این آمار برای سال تحصیلی 98-97 هم در همین حدود اعلام شد.
به گزارش شبکه اطلاع رسانی راه دانا؛ وزیر تازه وارد آموزش و پرورش ماه گذشته در برنامه نگاه یک سیما گفت: بیش از 14 میلیون و 650 هزار دانش‌آموز امسال در مدارس ثبت‌نام کرده‌اند و پوشش تحصیلی دانش‌آموزان لازم‌التعلیم به 98.5 درصد رسیده است.
البته این آمار اعلامی از طرف آقای وزیر چند سالی هست که نردیک به همین عدد در حال اعلام از جانب مسئولیت مربوطه است؛ این یعنی در حدود 1.5 درصد از کودکانی که باید در مدارس مشغول تحصیل باشند در مدرسه حضور ندارند. این عدد یعنی از 1000 نفر مشمول تحصیل، 15 نفر به دلایل نامشخص در فرایند آموزش رسمی مدارس غایب هستند.
البته طبق آمارهای بانک جهانی و سازمان ملل در حدود ۹۰درصد کودکان کشورهای فقیر در ده سالگی حتی قادر به خواندن کتاب‌های ساده نیستند و و 260 میلیون نفر هنوز پایشان به مدرسه باز نشده است.
 

        آمارهایی که با افزایش سن دانش آموزان رشد می کنند
      
با وجود گذشت حدود 40 روزاز آغاز سال‌تحصیلی جدید هنوز آمارها نوسان دارد و نمی‌دانیم بالاخره جمعیت دانش‌آموزی کشور چه تعداد است امامی توان گفت که طبق برخی آمارهای اعلامی به دلیل کمبود 108هزار مدرسه از ابتدای مهر تا امروز چند هزار کلاس درس هنوز دایر نشده‌اند.
البته ترک تحصیل و مدرسه تنها به دوره ابتدایی محدود نیست و در مقاطع تحصیلی بالاتر عددها هم بزرگ‌تر می‌شود. طبق اعلاممعاون آموزش متوسطه آموزش و پرورش در دوره متوسطه اول 3.9 درصد دخترها و 4.5 درصد پسرها ترک تحصیل می‌کنند. این در حالی است که نرخ ترک تحصیل دوره متوسطه دوم در دخترها و پسرها به طور میانگین 4.1 درصد است.
هرچند کمبود معلم می تواند دلیل خوبی برای ترک تحصیل باشد ولی این همه ماجرا نیست اما حرف‌های وزرای آموزش و پرورش سابق و معاونان آنها را جمع بندی کنیم مهمترین دلیل مشکلات اقتصادی است. علی‌اصغر فانی، وزیر اسبق آموزش و پرورش در آغاز یکی از سال های تحصیلی دوره مسؤولیتش از بچه‌هایی گفت که اکنون باید در کلاس درس باشند ولی در مزارع و باغات مشغول کارند.
البته اضافه کنید به این دلیل که زائیده عملکرد دولت‌ها است، مشکل در دسترس نبودن مدرسه در مناطق محروم و صعب‌العبور به‌ویژه چالش نبودن وسیله ایاب و ذهاب.
 

        دبیرخانه کشوری عدالت آموزشی دقیقا کارش چیست؟
      
وزارت آموزش و پرورش در سال تحصیلی 97-96 آمار دانش آموزان بازمانده از تحصیل در بازه سنی  6 تا 11سال را 1در حدود 143هزار نفر اعلام کرد که این آمار برای سال تحصیلی 98-97 هم در همین حدود اعلام شد.
اعلام این آمار در حالی است که قرار براین بود تا از سال 92 با تدوین برنامه انسداد مبادی بی‌سوادی در کشور، همه دانش‌آموزان لازم‌التعلیم و بازمانده از تحصیل با تاکید بر دختران شناسایی و جذب شوند؛ هدف از این طرح افزایش شاخص‌های پوشش تحصیلی، نرخ ماندگاری و نیز افزایش انگیزه دانش‌آموزان برای تحصیل بود. 
هدف این طرح وقتی محقق می شد که طبق پیش بینی ها چند نهاد به میدان می‌آمدند تا راه‌های تولید بی‌سواد در کشور بسته شود و در نتیجه روند بازماندگی از تحصیل متوقف شود؛ از مجلس به عنوان قانونگذار و مصوب بودجه تا وزارت رفاه، سازمان بهزیستی، کمیته امداد، ثبت احوال، وزارت ارتباطات و مرکز آمارایران.
بر اساس این طرح شورای راهبری انسداد مبادی بی‌سوادی تشکیل و دبیرخانه کشوری عدالت آموزشی و انسداد مبادی بی‌سوادی نیز ایجاد شد، ولی بعد از 6 سال فعالیت، کاهش محسوسی در آمار کودکان بازمانده از تحصیل مشاهده نمی شود.
شهریور امسال مدیرکل آموزش و پرورش سیستان و بلوچستان از شناسایی تنها 8هزار نفر از بازماندگان تحصیل با وجود آمار 32 هزار نفری استان خبرداد؛ یعنی چیزی در حدود 25 درصد. همچنین طبق اعلام معاون آموزش ابتدایی وزارت آموزش و پرورش در سال گذشته از ۱۴۲ هزار کودک شناسایی شده بازمانده از تحصیل در کشور تنها ۳۰ هزار نفر از آنها به مدرسه بازگشته‌اند و این اتفاق را ناشی از کمبود بودجه در آموزش و پرورش دانست.
 

        معطلی 5 ساله اساسنامه مدارس عشایری ، به خاطر بودجه!
      
در این میان اعلام برخی آمارها هم با احتیاط بیشتری از جانب مسئولان مربوطه اعلام می شود؛ مثل آمار بازماندگی از تحصیل دانش‌آموزان عشایر که انگار حساسیت در موردش زیاد است.
در این زمینه محمدرضا سیفی، مدیرکل دفتر توسعه عدالت آموزشی و آموزش عشایر از شناسایی  3000 بازمانده از تحصیل در مناطق عشایری شناسایی خبر داد. به زعم وی نهادهای مسئول در این زمینه همچون وزارت رفاه، تامین اجتماعی، وزارت کشور و ثبت احوال نقش خود را به خوبی ایفا نمی کنند. 
در اساسنامه مدارس عشایری، افق روشنی برای دانش‌آموزان عشایر ترسیم و تاکید شده است که وزارت آموزش و پرورش موظف است به منظور تحقق عدالت آموزشی و پرورشی و بسترسازی متوازن در مناطق عشایری، ردیف اعتباری خاص با عنوان توسعه آموزش و پرورش عشایری با هماهنگی سازمان مدیریت و برنامه‌ریزی تعیین و در لوایح سالانه منظور کند.
با وجود اینکه این اساسنامه توسط رئیس‌جمهور به عنوان رئیس شورای عالی آموزش و پرورش در اسفند سال 93 امضا شده، اما تا کنون عملی نشده است که این بدین معناست که هنوز بودجه مستقلی برای اجرای این اساسنامه در نظر گرفته نشده است.
معنی این جمله در لفافه می‌شود بودجه صفر ریالی که ما رسانه‌ها می‌توانیم از این جملات استنتاج کنیم.
