
# Стало відомо, чому безпілотний автомобіль Uber збив пішохода

Published at: **2019-11-06T17:23:00+00:00**

Author: ****

Original: [DT.ua](https://dt.ua/TECHNOLOGIES/stalo-vidomo-chomu-bezpilotniy-avtomobil-uber-zbiv-pishohoda-328734_.html)

Національна рада з безпеки на транспорті США опублікувала матеріали 20-місячного розслідування ДТП, в рамках якої безпілотний автомобіль Uber збив пішохода. Виявилося, що в програмне забезпечення машини не було закладено те, що пішоходи можуть переходити дорогу за межами пішохідного переходу, повідомляє Wired.
Безпілотний автомобіль Uber збив 44-річну Елейн Херцберг, яка переходила дорогу в темряві. З якоїсь причини автопілот не зреагував на пішохода та в'їхав у неї на повній швидкості. Оператор Рафаела Васкез, яка сиділа за кермом автомобіля, також не встигла відреагувати.
Результати розслідування показали, в програмному забезпеченні Uber були допущені помилки, які стосуються безпеки. Виявилося, що програмне забезпечення не було навчено реагувати на пішоходів, які переходять дорогу у недозволеному місці. Крім того, розробники Uber настільки боялися помилкових спрацьовувань, що заклали секундну затримку між сигналом про можливе зіткнення і реакцією на нього. Компанія також відключила автоматичну гальмівну систему Volvo, яка, за словами автовиробника, могла б істотно знизити швидкість, на якій було завдано удару, або навіть уникнути зіткнення.
Все це може пояснити те, чому автопілот машини, який помітив Херцберг не знизив швидкість і врізався в неї, в результаті чого його відкинуло на 20 метрів. Автопілот помітив пішохода за 5,6 секунди до зіткнення, чого було достатньо, аби уникнути його. Разом з тим, спочатку він класифікував жінку як іншу машину, потім перевів її в розряд "інше", потім знову повернувся до машини, потім до велосипеда, потім знову до "іншого" і врешті зупинився на категорії "велосипед".
Програмне забезпечення не змогло зрозуміти, що перед ним людина, оскільки його не навчили, що пішоходи можуть зустрічатися і за межами пішохідних переходів.
Головна проблема для штучного інтелекту, який керував автомобілем, полягала в непередбачуваності поведінки пішохода — а не знаючи, куди і з якою швидкістю "перешкода" може зміститися, ШІ не уявляє, як від нього ухилитися. Фінальне рішення про те, що ж знаходиться перед машиною було прийнято всього за 1,2 секунди до зіткнення. Ще секунда до екстреного гальмування була витрачена на так зване "придушення дії". В цей час, якщо об'їхати перешкоду вже неможливо, автопілот бере коротку паузу для перевірки всіх даних ще раз. Оператор мав страхувати автоматику і в цей момент вже помітити Херцеберг з велосипедом. Разом з тим, Васкез стежила за показниками приладів і не дивилася на дорогу в цей момент. Вона натиснула на гальма через секунду після того як автомобіль збив пішохода.
Підписуйтесь на наш Telegram-канал з новинами технологій та культури.
Інцидент стався у 2016 році. Жінка померла в лікарні. Після чого компанія призупинила випробування безпілотних автомобілів на дорогах Каліфорнії.
