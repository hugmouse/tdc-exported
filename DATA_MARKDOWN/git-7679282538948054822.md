
# रवीना टंडन का खुलासा, ‘अंदाज अपना अपना’ की शूटिंग के दौरान नहीं कर रहे थे सलमान और आमिर एक-दूसरे से बात, हुआ था झगड़ा

Published at: **2019-11-06T10:08:16+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-raveena-tandon-says-salman-khan-and-aamir-khan-fight-during-andaz-apna-apna-film-shooting-2834823.html)

बॉलीवुड अभिनेत्री रवीना टंडन का कहना है कि फिल्म 'अंदाज अपना अपना' की शूटिंग के दौरान आमिर खान और सलमान खान में झगड़ा था और वे बात नहीं कर रहे थे। राजकुमार संतोषी के निर्देशन में बनी फिल्म ‘अंदाज अपना अपना’ में सलमान, आमिर, रवीना और करिश्मा कपूर ने मुख्य भूमिका निभायी थी। 
रवीना ने कहा, जब हम शूटिंग कर रहे थे तब यह बड़ा मजेदार था, हम में से कोई भी एक दूसरे से बात नहीं कर रहा था। सबके आपस में झगड़े चल रहे थे। आमिर और सलमान एक दूसरे से बात नहीं कर रहे थे, करिश्मा और मैं आपस में बात नहीं कर रहे थे और न ही सलमान और राज जी बात कर रहे थे। मुझे नहीं पता कि वह फिल्म कैसे बनी लेकिन यह दर्शाता है कि हम अच्छे कलाकार हैं। सलमान और आमिर ने करिश्मा और मुझे एक साथ लाने की कोशिश की। सीन की शूटिंग के दौरान हम सभी वास्तव में बहुत हंसते थे क्योंकि डायलॉग बहुत ही हंसाने वाले थे।

        
          यामी गौतम ने 90 के दशक की अभिनेत्रियों के लिए कह डाली एक ऐसी बात पढ़कर हो जाएंगे शॉक्ड!
        
      

        
          स्टार बनते ही रानू मंडल के बदले तेवर, फैन के साथ की बदतमीजी तो ट्विटर पर हुईं ट्रोल
        
      
रवीना ने कहा कि सेट पर इतने सारे कलाकारों के साथ काम करना उनके लिए बहुत मजेदार रहा लेकिन समस्याएं भी थीं। रवीना को खुशी है कि अब जब भी वह उन कलाकारों से मिलती हैं खासकर आमिर और सलमान से तो उनकी बॉन्डिंग आज भी है। रवीना ने कहा कि आमिर की तुलना में सलमान के साथ उनकी बेहतर दोस्ती है।
