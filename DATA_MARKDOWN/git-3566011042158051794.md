
# برخورد با دانه درشت ها باعث ایجاد انگیزه در مردم می شود/ بسیج حقوقدانان سازمانی کارآمدی برای دفاع از ارزشهای اسلامی و عدالت طلبی است

Published at: **2019-11-01T10:19:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543833.html/%D8%A8%D8%B1%D8%AE%D9%88%D8%B1%D8%AF-%D8%A8%D8%A7-%D8%AF%D8%A7%D9%86%D9%87-%D8%AF%D8%B1%D8%B4%D8%AA-%D9%87%D8%A7-%D8%A8%D8%A7%D8%B9%D8%AB-%D8%A7%DB%8C%D8%AC%D8%A7%D8%AF-%D8%A7%D9%86%DA%AF%DB%8C%D8%B2%D9%87-%D8%AF%D8%B1-%D9%85%D8%B1%D8%AF%D9%85-%D9%85%DB%8C-%D8%B4%D9%88%D8%AF--%D8%A8%D8%B3%DB%8C%D8%AC-%D8%AD%D9%82%D9%88%D9%82%D8%AF%D8%A7%D9%86%D8%A7%D9%86-%D8%B3%D8%A7%D8%B2%D9%85%D8%A7%D9%86%DB%8C-%DA%A9%D8%A7%D8%B1%D8%A2%D9%85%D8%AF%DB%8C-%D8%A8%D8%B1%D8%A7%DB%8C-%D8%AF%D9%81%D8%A7%D8%B9-%D8%A7%D8%B2-%D8%A7%D8%B1%D8%B2%D8%B4%D9%87%D8%A7%DB%8C-%D8%A7%D8%B3%D9%84%D8%A7%D9%85%DB%8C-%D9%88-%D8%B9%D8%AF%D8%A7%D9%84%D8%AA-%D8%B7%D9%84%D8%A8%DB%8C-%D8%A7%D8%B3%D8%AA)

مسئول سازمان بسیج حقوق دانان استان کرمان در جلسه خصوصی با ریاست قوه قضاییه ضمن تقدیر و تشکر از ریاست قوه قضائیه در برخورد قاطع و جدی با مفسدان اقتصادی به ویژه دانه درشتها گفت: این موضوع باعث خوشحالی و ایجاد انگیزه مضاعف درمیان آحاد مختلف مردم جامعه گردیده است.
به گزارش شبکه اطلاع رسانی راه دانا به نقل از راه آرمان، امین مهدی پور مسئول سازمان بسیج حقوق دانان استان کرمان در جلسه خصوصی با ریاست قوه قضاییه ضمن تقدیر و تشکر از ریاست قوه قضائیه در برخورد قاطع و جدی با مفسدان اقتصادی به ویژه دانه درشتها گفت: این موضوع باعث خوشحالی و ایجاد انگیزه مضاعف درمیان آحاد مختلف مردم جامعه گردیده است.
وی ادامه داد: ظرفیت نیروهای انقلابی، بسیجی ، متعهد و متخصص بسیج حقوق دانان استان کرمان آماده خدمت رسانی در عرصه های مورد نیاز در راستای رفع موانع و مسائل نظام حقوقی است که این راستا از هیچ کوششی دریغ نخواهد شد .
مهدی پور عنوان کرد: اجرای موفق طرح هر مسجد یک حقوقدان از ابتکار این استان در سال٩٦ در جهت ارتقا سطح آگاهی حقوقی مردم وکاهش حجم پرونده ها بوده است.مسئول سازمان بسیج حقوق دانان استان کرمان اظهار داشت: اجرای آزمایشی طرح کمیته صلح وسازش در مساجد که از ابتکارات رئیس کل دادگستری و ریاست هیات اندیشه ورز بسیج حقوقدانان است در مساجد با حضور امام جماعت ، فرمانده پایگاه و معتمدین محل با حضورتعدادی حقوقدان در چند مسجد مختلف شهرستان کرمان انجام میشود.
در این جلسه آیت الله رئیسی سازمان بسیج حقوق دانان را سازمان کارآمدی برای دفاع از حقوق مردم، دفاع از ارزشهای اسلامی و حمایت از جریان حق خواهی و عدالت طلبی دانست و آن را یک مجموعه بسیجی با تفکر بسیجی و عمل بسیجی معرفی نمود.ایشان ظرفیت بسیج حقوقدانان را برای پیشبرد طرح«هر مسجد، یک حقوقدان»، بسیار مناسب دانست.
در پایان رئیس قوه قضائیه سازمان بسیج حقوق دانان را مشاوران و مستشاران بسیار امینی برای قوه قضاییه و دستگاها و سازمانهایی دانست که دغدغه حقوقی دارند .
انتهای پیام/
 
