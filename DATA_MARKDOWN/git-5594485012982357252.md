
# Бивш заместник-кмет на Зеленогорски размаза протежето му Спартански! Вижте разбиващото отворено писмо

Published at: **2019-11-01T13:04:00+00:00**

Author: ****

Original: [Blitz.bg](https://blitz.bg/obshtestvo/regioni/bivsh-zamestnik-kmet-na-zelenogorski-razmaza-protezheto-mu-spartanski-vizhte-razbivashchoto-otvoreno-pismo_news706683.html)

https://blitz.bg/obshtestvo/regioni/bivsh-zamestnik-kmet-na-zelenogorski-razmaza-protezheto-mu-spartanski-vizhte-razbivashchoto-otvoreno-pismo_news706683.html Blitz.bg
Бившият заместник-кмет на Плевен, в мандата на Зеленогорски-Спартански, разкри истината за проваленото им управление на Плевен.Припомняме, че ние първи публикувахме шокиращите факти, които Красимир Македонски изнесе – за милиони загуби на едни общински фирми, както и за други милиони, наляти предизборно от Спартански в обществени дружества, служещи за черна каса на масовото купуване на ромски гласове в негова полза. Днес бившият заместник-кмет на Зеленогорски скача остро на проваления управленски модел в Плевен. А както десетки медийни публикации разкриха, в цветущия някога индустриален център, буквално върлува ОПГ с лице Спартански-Зеленогорски, зад които стоят бивши и настоящи политици, от години грабещи града с помощта на приближен корпоративен кръг от сенчести бизнесмени.А сметката се плаща от потърпевшите граждани. Ето и отвореното писмо на Красимир Македонски, който се възмущава и от безпринципната коалиция на костовистите с някогашния им враг номер 1 Румен Петков:Уважаеми ПЛЕВЕНЧАНИ,Когато прочетох, че и г-н Румен Петков ще подкрепи г-н Спартански, окончателно се обърках, какви ценности и що за хора са тези, които приемат тази подкрепа. Толкова ли ви е сладка властта, та забравихте 1999 г., какво говорихте за него и той за вас? Нямам нищо срещу г-н Петков, който беше кметът на Плевен до 1999 като ръководител на БСП в Плевен. Но се питам, само интереси ли имате, нямате ли някакви човешки ценности, толкова ли е сладка властта за г-н Спартански и стоящият до него г-н Зеленогорски? Нищо ли друго не могат да правят, та превръщат Община Плевен в място за ОБИТАВАНЕ и ПРЕПИТАВАНЕ? Защо най-после не освободите плевенчани от присъствието си? Не ви ли стига на единия и другия 16 години да се храните от парите на плевенчани? Не се ли чувствате поне малко виновни, че Плевен обезлюдя и селата опустяха? Колко години ще лъжете плевенчани със сладкодумие и безхаберие?Вие не искахте да работите за плевенчани! Вие превърнахте общината в място за вашето обитание и препитание! Ходих в министерствата да се моля за средства с областните г-н Милчо Илиев и г-н Николай Маринов, защото на вас ви беше обидно да се молите в интерес на плевенчани. Като не искате да ходите по министерства и ведомства заради плевенчани, защо искате да ги представлявате?Плевен се нуждае от промяна. От вас със Зеленогорски тя няма да дойде. Вие сте част от виновниците за обезлюдяването на Плевен, да напуснат младите Плевен, за това смъртността да е с повече от два пункта над тази за страната, за това да остане Плевен реално с 70 000 живущи, да стане изолиран от икономическото развитие на България.След като управлявате плевенска община 16 години, не се ли чувствате поне малко виновни? Нищо ли друго не можете да работите, освен да се храните от заработеното от плевенчани? Докажете се на свободния пазар на труда! Чета и слушам г-н Спартански как сте писали писма до министерства, за да ви отпуснат пари. Само с писма не става. Трябва да се ходи, стои и спи ако трябва, пред вратите на министрите в интерес на плевенчани. Вие г-н Спартански и криещият се зад завесата Зеленогорски, никога не сте го правили, няма и да го направите.Плевенчани, не се страхувайте от промени. По-лошо не може да стане. Не допускайте Плевен да стане безлюден. Просто сега е последният шанс за плевенска община, докато все още има европейски фондове и програми за развитие на регионите. Уважаеми плевенчани, излезте и гласувайте разумно, търсете промяната, спрете застоя и обезлюдяването, не позволявайте нарекли себе си професионални политици, некадърни да изкарат един лев на свободния пазар на труда, да превръщат Община Плевен в място за обитание и препитание, вкопчили се като кърлежи във вашето тяло за собственото си оцеляване! 
