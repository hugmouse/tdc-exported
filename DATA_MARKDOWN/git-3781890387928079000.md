
# ปรับ'น้าฉ่วย'6.6หมื่น เจ้าตัวแจงฉุนขาดเพราะสงสารแฟน

Published at: **2019-11-06T01:45:00+00:00**

Author: ****

Original: [เดลินิวส์](https://www.dailynews.co.th/sports/740150)


        "น้าฉ่วย" ยอมรับผิด ให้สัมภาษณ์สับสมาคมฯ กรณีหักกูปรี 12 แต้ม ชี้กำลังโมโห เพราะเห็นใจแฟนศรีสะเกษ แต่ไม่รอด โดนปรับ 6.6 หมื่น
      
คณะกรรมการพิจารณาวินัยมารยาท สมาคมกีฬาฟุตบอลแห่งประเทศไทย เมื่อวันจันทร์ที่ผ่านมา ได้เชิญ "น้าฉ่วย" สมชาย ชวยบุญชุม โค้ชศรีสะเกษ มาให้ข้อมูลเพิ่มเติม จากกรณีที่เมื่อจบเกมไทยลีก 2 คู่ ไทยฮอนด้า พบ ศรีสะเกษ เอฟซี ที่ให้สัมภาษณ์ วิพากษ์วิจารณ์สมาคมกีฬาฟุตบอลฯ เรื่องตัดแต้ม ศรีสะเกษ 12 แต้ม ทำให้ไม่ได้ขึ้นชั้น ซึ่ง โค้ชสมชาย ก็ได้มาขอโทษ และยอมรับผิด ระบุว่าที่ให้สัมภาษณ์ไปวันนั้น เพราะรู้สึกเห็นใจแฟนบอลศรีสะเกษ ที่ทีมไม่ได้ขึ้นชั้น ซึ่ง พล.ต.ท.อำนวย นิ่มมะโน ประธานคณะกรรมการ ระบุว่า น้าฉ่วย ก็ยอมรับในความผิด อย่างไรก็ตามการให้สัมภาษณ์ของ น้าฉ่วย เข้าข่ายทำให้ สมาคมฯ เสียชื่อเสียง และภาพลักษณ์ จึงสั่งปรับ 100,000 บาท โทษไทยลีก 2 คิดเป็น 2 ใน 3 เหลือ 66,666 บาท 
