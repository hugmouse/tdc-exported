
# نمایش استکبارستیزی مردم در راهپیمایی 13 آبان/ حضور ملت ایران در راهپیمایی، دشمن را ناامید کرد

Published at: **2019-11-04T16:37:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544955.html/%D9%86%D9%85%D8%A7%DB%8C%D8%B4-%D8%A7%D8%B3%D8%AA%DA%A9%D8%A8%D8%A7%D8%B1%D8%B3%D8%AA%DB%8C%D8%B2%DB%8C-%D9%85%D8%B1%D8%AF%D9%85-%D8%AF%D8%B1-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-13-%D8%A2%D8%A8%D8%A7%D9%86--%D8%AD%D8%B6%D9%88%D8%B1-%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%AF%D8%B1-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C--%D8%AF%D8%B4%D9%85%D9%86-%D8%B1%D8%A7-%D9%86%D8%A7%D8%A7%D9%85%DB%8C%D8%AF-%DA%A9%D8%B1%D8%AF)

راهیپمایی 13 آبان با حضور پر شور ملت ایران برگزار شد و این حضور با شکوه دشمن را در رسیدن به اهداف خود ناامید و مایوس می کند.
به گزارش شبکه اطلاع رسانی راه دانا؛ در حاشیه برگزاری مراسم راهپیمایی 13 آبان جمعی از مسئولان استان لرستان خنثی شدن توطئه های دشمنان را به دلیل حضور پر شور مردم  در صحنه های مختلف عنوان کردند.
دسیسه و توطئه های آمریکا در 13 آبان برملا شد
سرهنگ غلامرضا سالاروند فرمانده سپاه ازنا در گفت‌وگو با خبرنگار سفیر افلاک اظهارداشت: ۱۳ آبان روز تسخیر لانه جاسوسی آمریکاست، آمریکا در این سفارتخانه یا لانه جاسوسی علیه ملت ایران دسیسه‌ها و شیطنت‌هایی داشت که توسط دانش‌آموزان و دانشجویان پیرو خط امام (ره) در روز ۱۳ آبان ۵۸ تسخیر شد.   وی افزود: پس از ورود دانش‌آموزان و دانشجویان به این مکان به اسناد و مدارکی دست یافتند که حاوی همه توطئه‌هایی بود که آمریکا علیه این ملت انجام داده بود.   فرمانده سپاه ناحیه ازنا عنوان کرد: به علت اهمیت این موضوع حضرت امام (ره) آن را انقلاب دوم نامید و شکست پوشالی آمریکا توسط ملت و جوانان غیور ایران از همان سال آغاز شد بنابراین همه ما و تمامی اقشار و گروه‌ها باید این روز را گرامی بداریم و با حضور پرشور و با شعور خود در راهپیمایی ۱۳ آبان شرکت کنیم.     حضور نسل جوان و انقلابی در راهپیمایی 13 آبان توطئه های خارجی را خنثی می کند   حسن رضاییان فرماندار پلدختر در گفت‌وگو با خبرنگار سفیر افلاک با بیان اینکه ۱۳آبان نماد استکبار ستیزی است اظهار داشت: ملت ایران به ویژه مردم لرستان و پلدختر در حماسه‌های مختلف ملی افتخار آفرینی کردند و امروز در ۱۳آبان جلوه ویژه از حضور به نمایش گذاشتند.   وی با اشاره به تحمیل تحریم‌های سخت و فشار حداکثری آمریکا بر ملت ایران افزود: ملت ایران امروز اقتدار و اراده خود را با طنین شعار «مرگ بر آمریکا» اعلام و پایبندی خود را به انقلاب نشان می‌دهند.   فرماندار پلدختر عنوان کرد: حضور نسل جوان، مومن و انقلابی در راهپیمایی۱۳آبان هم گسترده است تا توطئه‌های خارجی خنثی شود.     13 آبان تجلی بصیرت و هوشاری ملت ایران است   سرهنگ منصور کریمی فرمانده سپاه پلدختر در گفت‌وگو با خبرنگار سفیر افلاک با بیان اینکه ۱۳آبان تجلی بصیرت و هوشیاری ملت ایران در راستای استکبار ستیزی است اظهار داشت: راهپیمایی ۱۳آبان امسال با توجه به شیطنت‌های اقتصادی و سیاسی آمریکایی‌ها بر علیه ملت ایران مهم است.   وی حضور گسترده مردم در راهپیمایی ۱۳ آبان را مشت محکمی بر دهان مستکبران دانست و افزود: ملت ایران در راهپیمایی‌های اخیر قدس و۲۲بهمن به خوبی پشتیبانی خود را از نظام و انقلاب اعلام کردند و این حضور گسترده مردم در راهپیمایی ۱۳آبان نیز بار دیگر توطئه‌های دشمنان نظام را خنثی می‌کند.   فرمانده ناحیه مقاومت بسیج پلدختر با اشاره به اینکه با آغاز گام دوم انقلاب نسل جوان با روحیه انقلابی در همه صحنه‌ها حاضر می‌شوند عنوان کرد:در روز استکبار ستیزی و روزی که متعلق به دانش‌آموز است حضور پرشور نسل جوان در راهپیمایی ۱۳آبان بار دیگر توطئه‌های دشمنان نظام را خنثی می‌کند.     استقامت ملت ایران تا سرنگونی دشمن ادامه دارد/استکبار نفس‌های آخرش را می‌کشد   حجت‌الاسلام جواد صیادی مسئول دفتر نمایندگی ولی‌فقیه در سپاه ناحیه خرم‌آباد در حاشیه مراسم راهپیمایی ۱۳ آبان در گفت‌وگو با خبرنگار سفیر افلاک، اظهار داشت: پیام ملت عزیز ما در طول ۴۰سال هیهات من الذله بوده و اینکه ما ذلت را در برهه‌های مختلف نمی‌پذیریم.   وی افزود: از زمان جنگ تحمیلی رزمندگان ما با دست‌خالی در مقابل بیش از ۴۰ کشور ایستادگی و مقاومت کردند در حقیقت الآن استکبار نفس‌های آخرش را می‌کشد که با حضور گسترده ملت بزرگوار ما در ایام به خصوصی مانند روز قدس، ۲۲ بهمن و۱۳ آبان به منصه ظهور رسانده‌اند.   مسئول دفتر نمایندگی ولی‌فقیه در سپاه ناحیه خرم‌آباد عنوان کرد: آمریکا کشوری چپاول گر است و با ترفندهای مختلف درصدد کشاندن مسئولان ما پای میز مذاکره برای گرفتن امتیاز از کشور مقتدر ایران است درحالی‌که این کشور الگویی برای کشورهای مستضعفی چون لبنان، فلسطین و عراق است که منشأ آن ولایت‌پذیری ملت ماست که در طول ۴۰سال انقلاب در عرصه‌های مختلف نمایان بوده است.   وی بیان کرد: امروز یکی از این روزهاست که ملت ما به ندای رهبر گران‌قدرمان لبیک گفتند و انشا الله این راه تا سرنگونی استکبار ادامه دارد.     ۱۳آبان روز خشم و نفرت ملت ایران علیه استکبار/ حضور پرشور در راهپیمایی دشمن را مأیوس می‌کند   سرهنگ مجید سوری فرمانده سپاه بروجرد در گفت‌وگو با خبرنگار سفیرافلاک اظهار داشت: امروز ملت ایران با حضور حماسی خود در راهپیمایی ۱۳ آبان نفرت خود را علیه استکبار جهانی و در رأس آن آمریکا نشان می‌دهند.   وی افزود: بعد از پیروزی انقلاب اسلامی ایران که دست منفعت‌طلبان از این کشور کوتاه شد، آمریکا برای ضربه زدن به ملت و کشور توطئه‌هایی را برنامه‌ریزی کردند اما در طول این سال‌ها حضور همیشه درصحنه ملت ایران دشمن را دررسیدن به اهداف خود ناامید کرده است.   فرمانده ناحیه مقاومت بسیج بروجرد با اشاره تحریم‌ها و تهدیدهای دشمنان عنوان کرد: دشمن وقتی در جنگ تحمیلی با شکست روبه‌رو شد تلاش داشت تا با تحریم‌ها و تهدیدها بتواند ملت را وادار به تسلیم کند اما ایستادگی و مقاومت ملت ایران نشان داده که هیچ‌گاه ملت ایران تسلیم دشمن نخواهد شد.   وی بیان کرد: دشمنی آمریکا با ملت ایران به سال‌ها پیش  برمی‌گردد و آمریکا همیشه دشمن ما بوده است و هیچ‌گاه دست از دشمنی برنمی‌دارد.   سوری تصریح کرد: امروز ملت ایران با شعارهای مرگ بر آمریکا و مرگ بر اسرائیل خشم خود را علیه استکبار فریاد می‌زنند و حماسه‌ای دیگر را در تاریخ پرافتخار ایران اسلامی رقم خواهند زد.     ایران با مقاومت، توازن قدرت جهان را بر هم زده است   سرهنگ محمد علیزاده فرمانده سپاه چگنی در گفت‌وگو باخبرنگار سفیر افلاک، با اشاره به هوشیاری امام خمینی(ره) در برخورد با مسائل روز جامعه اظهارداشت: انقلاب اسلامی مردم ایران از همان ۱۳آبان سال ۴۳شعله‌ور شد و در بهمن ماه ۱۳۵۷دامن ظلم را گرفت و آنان را به خاک مذلت کشاند.   وی۱۳آبان ماه را نماد ایستادگی ملت ایران در مقابل استکبار دانست و افزود: در بحث تسخیر لانه جاسوسی آمریکا، استکبار ستیزی جوانان انقلابی بود که پرچم کفر و نفاق را پایین کشیدند و به دنیا فهماندند که انقلاب در کشوری معنا پیدا نمی‌کند مگر آمریکا و تفکر آمریکایی از آن کشور بیرون برود.   فرمانده سپاه ناحیه چگنی عنوان کرد:امروز شاخص‌هایی که خود دشمن در جبهه مقاومت می‌دهد بهترین سند است که نشان دهیم چه اثراتی داشته است.   وی افزود: چهل سال پیش امام خمینی(ره) فرمودند که ما توازن قدرت را باید برهم بزنیم و سال گذشته آمریکایی‌ها گفتند که اجازه نمی‌دهیم ایران توازن قوا را بر هم زند این حرفی است که چهل سال گذشته رهبر کبیر انقلاب زدند و معنای حرف آمریکایی‌ها یعنی اینکه ایران توازن قوا را بر هم زده است.   علیزاده سیزدهم آبان ماه را نماد استکبار آمریکایی، روح تعدی و تجاوز استکبار به حریم ملت‌ها از جمله ملت ایران دانست و گفت: بنا به فرموده مقام معظم رهبری مراسم یوم الله ۱۳آبان روز ملی مبارزه با استکبار جهانی است.     راهپیمایی امروز دانش‌آموزان صحنه نمایش استکبارستیزی و عدم اعتماد به غرب بود   سرهنگ پاسدار ماشااله بازگیر فرمانده سپاه خرم آباد در حاشیه راهپیمایی ۱۳آبان در گفت‌و گو با خبرنگار سفیر افلاک با اشاره به حضور گسترده دانش‌آموزان و دانشجویان در راهپیمایی اظهار داشت: خروش انقلابی این جوانان صحنه نمایش استکبارستیزی، دفاع از مظلومان، مستضعفین و ایستادن در برابر زورگویان، مستکبران جهانی و نداشتن هرگونه اعتماد به غرب است.   وی با اشاره به بخشی از بیانات رهبری در دیدار با دانش‌آموزان که فرمودند: دولتی که مصدق با کودتا سرنگون شد در واقع چوب اعتماد به شیطان بزرگ را خورد  افزود: بی اعتمادی به آمریکا از همان اوایل انقلاب و در ۱۳ آبان سال‌های ۴۳ و ۵۷ و ۵۸ برای ملت و مردم ما به اثبات رسیده است و امروز می‌بینیم آمریکاییان در طول این ۴۰ سال هر برنامه و نقشه‌ای داشتند علیه کشور ما به کار گرفتند اما هر بار با شکستی سنگین‌تر از بار قبل روبه رو شدند.   فرمانده سپاه خرم‌آباد عنوان کرد: امروز جوانان دانشجو و دانش‌آموز ما به عنوان مدیران آینده این کشور با مفهوم مدیریت جهادی و انقلابی آشنا هستند و برای ساختن ایرانی سربلند و درخشان تلاش می‌کنند.   وی تصریح کرد:آنچه امروز شاهد آن بودیم اشعار و نوشته‌های  در دست دانش‌آموزان و به صورت متحدانه در تبعیت از ولایت و رهبری، نه به استکبار، مرگ بر سیاست‌های خبیثانه و مستکبرانه آمریکا بود.   بازگیر گفت: دانش‌آموزان امروز نشان دادند که همچون جوانان اوایل انقلاب در برابر هر گونه خودکامگی و زورگویی استکبار ایستاده‌اند.   انتهای پیام/
