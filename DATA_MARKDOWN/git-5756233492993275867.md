
# سرنوشت جنگجویان خارجی داعش چه خواهد شد؟

Published at: **2019-11-01T16:01:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619231/%D8%B3%D8%B1%D9%86%D9%88%D8%B4%D8%AA-%D8%AC%D9%86%DA%AF%D8%AC%D9%88%DB%8C%D8%A7%D9%86-%D8%AE%D8%A7%D8%B1%D8%AC%DB%8C-%D8%AF%D8%A7%D8%B9%D8%B4-%DA%86%D9%87-%D8%AE%D9%88%D8%A7%D9%87%D8%AF-%D8%B4%D8%AF)


        «وضعیت باقی‌مانده نیروهای اروپایی عضو داعش در اردوگاه های سوریه و عراق چه خواهد شد؟»
      

        آفتاب‌‌نیوز :
      
با بالاگرفتن نارضایتی ها در عراق و بی ثبات در شمال سوریه پس از حمله ترکیه، اروپا در مقابل یکی از مهم‌ترین چالش‌هایش قرار گرفته است: «وضعیت باقی مانده نیروهای اروپایی عضو داعش در اردوگاه های سوریه و عراق چه خواهد شد؟»
رونالد گیدویتز، سفیر آمریکا در بروکسل چهارشنبه از اروپایی ها خواست تا هرچه سریعتر بدلیل «تعدد جنگجویان داعشی در زندان های سوریه و وضعیت بی ثبات در این کشور و همچنین احتمال حمله نیروهای باقی مانده داعش برای آزاد کردن جنگجویان در بند» تمام زندانی های جهادگرا را به کشورهای اروپایی محل تابعیت شان بازگردانند.
ناتاشا برتو، سخنگوی امنیت و مهاجرت اتحادیه اروپا در پاسخ به یورنیوز گفت که اروپا تدابیر ویژه ای برای ورود نیروهای تروریست احتمالی به خاک اتحادیه در نظر گرفته است.
به گفته او اروپا با سامانه مهمی که در مرزهای ورودی به قاره دارد اجازه نخواهد داد تروریست ها به راحتی وارد خاک اتحادیه اروپا بشوند.
ناتاشا برتو گفت: «چالش جنگجویان خارجی داعش اهمیت زیادی دارد. کمیسیون اولویت اصلی خود را بر حفظ امنیت مرزهای اتحادیه اروپا قرار داده است. ما کارهای زیادی را در ۵ سال گذشته از جمله تجهیز و مدرن کردن مرزهایمان انجام داده‌ایم.
همانطور که گفتم هر فردی که از مرزهای اروپا قصد ورود دارد با سامانه مرزی و با توجه به داده های اتحادیه اروپا در رابطه با تروریسم مورد کنترل قرارمی گیرد. همانطور که می دانید تمام کشورهای عضو شنگن ناگزیر باید در رابطه با مظنونین به تروریسم و اعضای نیروهای داعش که تبعیت کشورشان را دارند، اطلاعات و داده ها را با تمام کشورها به اشتراک بگذارند.
سازمان هایی چون یوروپل و یوروجاست، پلیس و دستگاه قضایی منسوب به اتحادیه اروپا، مجهزشده اند تا با این چالش به سرعت برخورد کنند. همه این ها به این معنی است که ما در حال حاضر پیشرفت خوبی کرده ایم و در جای بهتری نسبت به سال های پیشین ایستاده ایم. اما فراموش نکنیم که سیستم های امنیتی اروپا در درجه اول یک اولویت ملی و داخلی است. اما درباره انتقال نیروهای زندانی داعش به کشورهای محل تابعیت باید بگوییم که این یک تصمیم داخلی است به روند تصمیم گیری هر کدام از کشورهای عضو اتحادیه اروپا باز می گردد.»

        آیا روند ناآرامی ها در عراق و اوضاع کردستان در روزهای اخیر شمال را نگران نمی کند؟
      
ناتاشا برتو می گوید: «کمیسر امنیت اتحادیه اروپا به همراه کمیسر مهاجرت درباره نگرانی های اروپا و روش حل بحران مربوط به این چالش در کمیسیون سخنرانی کردند. برای همین ترجیح می دهم برای سوالات بیشتر درباره این موضوع به این سخنرانی مراجعه کنید.»
جولیان کینگ کمیسر امنیت اتحادیه اروپا در روز چهارشنبه گفت دستکم ۱۴۰۰ کودک با والدینی که عضو داعش و تابعیت ۲۸ کشور عضو اتحادیه اروپا را دارند همچنان در اردوگاه های سوریه هستند. برخی از این کودکان در حال حاضر به اروپا بازگردانده شده‌اند.
