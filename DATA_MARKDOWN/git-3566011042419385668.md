
# راهپیمایی 13 آبان باید در طراز ملت ایران برگزار شود/ منشأ اصلی ناآرامی‌های اخیر در منطقه آمریکا است

Published at: **2019-11-01T14:04:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543861.html/%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-13-%D8%A2%D8%A8%D8%A7%D9%86-%D8%A8%D8%A7%DB%8C%D8%AF-%D8%AF%D8%B1-%D8%B7%D8%B1%D8%A7%D8%B2-%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%A8%D8%B1%DA%AF%D8%B2%D8%A7%D8%B1-%D8%B4%D9%88%D8%AF--%D9%85%D9%86%D8%B4--%D8%A7%D8%B5%D9%84%DB%8C-%D9%86%D8%A7%D8%A2%D8%B1%D8%A7%D9%85%DB%8C-%D9%87%D8%A7%DB%8C-%D8%A7%D8%AE%DB%8C%D8%B1-%D8%AF%D8%B1-%D9%85%D9%86%D8%B7%D9%82%D9%87-%D8%A2%D9%85%D8%B1%DB%8C%DA%A9%D8%A7-%D8%A7%D8%B3%D8%AA)

امام‌جمعه قم گفت: راهپیمایی 13 آبان باید در طراز ملت ایران برگزار شود چراکه ایران اسلامی با همه سختی‌ها و محدودیت‌ها در برابر تهدیدهای آمریکا ایستادگی کردند و باید همه مردم و مسئولان در این مراسم شرکت کرده و شعار مرگ بر آمریکا سر دهند.
به گزارش شبکه اطلاع رسانی راه دانا؛ به نقل از قم فردا، آیت‌الله سید محمد سعیدی ظهر امروز در خطبه‌های نماز جمعه قم که در مصلای قدس برگزار شد، اظهار داشت: فرهنگ یک کشور از مهم‌ترین بخش‌هایی است که همواره دشمنان روی آن برنامه‌ریزی‌های مختلفی کرده‌اند.وی به 14 آبان ماه و روز فرهنگ عمومی اشاره کرد و بیان داشت: راه ا صلاح یک مملکت اصلاح فرهنگ آن است و درواقع اصلاح باید از فرهنگ شروع شود.سعیدی شهر قم را موردتوجه قرارداد و بیان داشت: شهر قم حرم اهل‌بیت (ع) و به همین منظور باید همه دستگاه‌ها و خود مردم قم نسبت به حفظ هویت فرهنگی و مبارزه با تهاجم فرهنگی بیگانگان اهتمام داشته باشند.وی ادامه داد: رهبر در دیدار سال گذشته خودشان با مردم قم فرمودند که انگیزه‌هایی وجود دارد که فضای انقلابی قم را تغییر دهند که همین موضوع وظیفه ما را سنگین‌تر می‌کند.امام‌جمعه قم افزود: رهبر انقلاب در همان دیدار خطاب به بزرگان و جوانان قم فرمودند که نباید بگذارید که دست‌های خائن قم را از مرکزیت و کانون انقلاب خارج کنند.وی با انتقاد از برخی تابلوهایی که در مسیرهای ورودی قم نصب‌شده است، بیان داشت: نباید برای درآمد بیشتر هویت معنوی و دینی شهر قم زیر سؤال برود.سعیدی به کینه‌توزی‌های آمریکا علیه ملت و نظام مقدس جمهوری اسلامی ایران اشاره کرد و گفت: 13 آبان روز ملی مبارزه با استکبار جهانی است به‌طوری‌که همه حوادث مهم این روزبه شرارت آمریکا ختم می‌شود؛ تبعید حضرت امام در سال 43، کشتار دانش آموزان در سال 1357 و تسخیر لانه جاسوسی در سال 1358 ازجمله وقایع مهم این روز است.وی بیان داشت: امروز ملت ایران در جریان فتنه آمریکایی و اسرائیلی در عراق و لبنان، مشاهده می‌کند که منشأ اصلی ناامنی، عقب‌ماندگی، اختلاف و غارت اموال سفارت آمریکاست. اگر در ابتدای انقلاب دانشجویان پیرو خط امام سفارت آمریکا را تسخیر نمی‌کردند و جنایات را افشا نکرده بودند و اگر امام این حرکت را تأیید نمی‌کردند انقلاب دوم با محوریت مبارزه با آمریکا شکل نمی‌گرفت و معلوم نبود که ما بتوانیم امروز وارده دهه پنجم انقلاب اسلامی شویم.امام‌جمعه قم تصریح کرد: 13 آبان نمادی برای مقابله با شیطان بزرگ، پایان دادن به سلطه آمریکا و حرکت در مسیر استقلال و آزادی است و موفقیت‌های نظام اسلامی به این دلیل است که با آمریکا قطع ارتباط کردیم.وی ابراز داشت: راهپیمایی 13 آبان باید در طراز ملت ایران برگزار شود چراکه ایران اسلامی با همه سختی‌ها و محدودیت‌ها در برابر تهدیدهای آمریکا ایستادگی کردند و باید همه مردم و مسئولان در این مراسم شرکت کرده و شعار مرگ بر آمریکا سر دهند.سعیدی به توطئه‌های اخیر امریکا در منطقه اشاره کرد و بیان داشت: سازش با کشوری که با سلطه و تکبر با ملت ایران برخورد می‌کند معنا ندارد و نباید با این‌گونه کشورها وارد مذاکره شد.وی بابیان این‌که ملت ایران دست شیطنت‌آمیز آمریکا را خوانده و هیچ‌گاه دچار اشتباه محاسباتی نی شود، خاطرنشان کرد: مسئولان باید این مهم را بدانند که هر مسیری که به آمریکا ختم شود بن‌بست بوده و جز عقب‌ماندگی، مکر و حیله به دنبال نخواهد داشت.سعیدی افزود: تنها راه برون‌رفت از مشکلات رونق تولید، تمرکز بر رفع مشکلات معیشتی، اجرایی کردن اقتصاد مقاومتی و تقویت اقتصاد دانش‌بنیان است و نباید برخی‌ها فکر کنند که کل جهان یعنی آمریکا؟ ما جز با آمریکا و رژیم صهیونیستی می‌توانیم با کل دنیا رابطه برقرار کنیم و از ظرفیت‌های کشورهای دیگر و ارتباط با آن‌ها بهره ببریم.انتهای پیام/110
