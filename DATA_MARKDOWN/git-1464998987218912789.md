
# കൂടത്തായി: ജോളി ഉള്‍പ്പെടെ മൂന്ന് പ്രതികളുടെ റിമാന്‍ഡ് കാലാവധി 14 ദിവസത്തേക്ക് നീട്ടി

Published at: **2019-11-02T20:28:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/kerala/news/koodathayi-accused-remand-period-extended-14-days)

കോഴിക്കോട് : കൂടത്തായി കൊലപാതക പരമ്പര കേസില്‍ ജോളി ഉള്‍പ്പെടെ മൂന്ന് പേരുടെ റിമാന്‍ഡ് കാലാവധി 14 ദിവസത്തേക്ക് നീട്ടി. താമരശ്ശേരി കോടതിയാണ് റോയ് കൊലക്കേസിലെ ഒന്നാം പ്രതി ജോളി, രണ്ടാം പ്രതി മാത്യൂ, മൂന്നാം പ്രതി പ്രജു കുമാര്‍ എന്നിവരുടെ റിമാന്‍ഡ് കാലാവധി ഈ മാസം 16 വരെയാക്കികൊണ്ടുള്ള ഉത്തരവ് പുറപ്പെടുവിച്ചത്.
റോയ് തോമസിന്റെ കൊലപാതകത്തില്‍ സിലിയുടെ സഹോദരന്‍ സിജോയുടെ രഹസ്യമൊഴി അന്വേഷണ സംഘം രേഖപ്പെടുത്തും.
അതേ സമയം ഷാജുവിന്റെ മകള്‍ ആല്‍ഫൈന്റെ കൊലപാതകത്തില്‍ ജോളിയെ വീണ്ടും ചോദ്യം ചെയ്തു. വടകര എസ് പി ഓഫീസില്‍ വെച്ചാണ് ചോദ്യം ചെയ്തത്.  
