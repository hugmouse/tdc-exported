
# CBSE Result , Exam Date 2020: 10वीं 12वीं बोर्ड परीक्षा खत्म होने के 20 दिनों के अंदर आयेगा सीबीएसई रिजल्ट

Published at: **2019-11-05T08:07:51+00:00**

Author: **वरीय संवाददाता ,पटना**

Original: [https://www.livehindustan.com](https://www.livehindustan.com/career/story-cbse-result-2020-and-cbse-exam-dates-2020-latest-update-cbse-board-will-relase-10th-12th-result-after-exam-2832762.html)

CBSE Datesheet and Result 2020: केंद्रीय माध्यमिक शिक्षा बोर्ड (सीबीएसई) 10वीं और 12वीं बोर्ड परीक्षा 2020 का रिजल्ट अप्रैल के अंतिम सप्ताह मे देने की योजना बनाई है। इसको लेकर बोर्ड ने सभी स्कूलों को परीक्षा संबंधित निर्देश देना शुरू कर दिया है। बोर्ड की मानें तो बोर्ड परीक्षा समाप्त होने के 20 दिनों के अंदर रिजल्ट जारी कर दिया जायेगा। ज्ञात हो कि 2019 में 10वीं का दो मई और 12वीं का छह मई को रिजल्ट आया था। 2019 में परीक्षा समाप्त होने के 28 दिनों के बाद रिजल्ट जारी किया गया था। लेकिन 2020 में परीक्षा समाप्त होने के 20 दिनों के अंदर रिजल्ट जारी किया जायेगा। इससे पहले प्रायोगिक परीक्षा 15 जनवरी से 15 फरवरी तक ली जायेगी। इसके बाद उन विषयों की परीक्षा ली जायेंगी जिसमें छात्रों की संख्या कम है। 
मार्च के पहले सोमवार यानी दो मार्च से मुख्य विषयों की परीक्षा शुरू होगी। परीक्षा शुरू होने के साथ मूल्यांकन कार्य भी शुरू हो जायेगा। अप्रैल के दूसरे सप्ताह तक मूल्यांकन कार्य समाप्त हो जायेगा। इसके बाद रिजल्ट जारी होगा।

        
          CBSE Exam Dates 2020: पढ़ें सीबीएसई 10वीं 12वीं परीक्षा डेटशीट से जुड़ी ताजा अपडेट
        
      
कब तक हो सकती है परीक्षा- CBSE Exam Dates 2019-2020सीबीएसई स्कूलों की बोर्ड परीक्षाएं 15 फरवरी के आसपास होने की संभावना है। अधिकृत तिथि ( CBSE Board Datesheet )  बाद में घोषित की जाएगी। 15 जनवरी से 15 फरवरी के बीच प्रैक्टिकल होगा। इस बार प्रैक्टिकल दूसरे स्कूलों में होगा। कक्षा 10 में 10 नबंर के सवाल अप्लीकेशन पर आधारित होंगे। आगामी वर्षों में होने वाली सीबीएसई की परीक्षाओं में और बदलाव आएगा। यह जानकारी दिल्ली में सीबीएसई के प्रधानाचार्यों के दो दिवसीय वर्कशॉप के पहले दिन दी गई। कार्यशाला में चेयरपर्सन अनीता कैरवाल समेत सीबीएसई के वरिष्ठ अधिकारी मौजूद थे। इसमें देशभर के 1200 विद्यालयों के प्रधानाचार्य भाग ले रहे हैं।
वर्कशाप में भाग लेने गई सीबीएसई की सिटी कोआर्डिनेटर और सनबीम भगवानपुर की प्रधानाचार्य गुरमीत कौर ने बताया कि पेपर पैटर्न की दृष्टि से दस नंबर का अप्लीकेशन आधारित सवाल पहली बार पूछा जाएगा। हालांकि यह सिलबेस से ही होगा। अब तक छात्र ने क्या सीखा है, उसको परखने के लिए ऐसे प्रश्न पूछे जाएंगे।  
