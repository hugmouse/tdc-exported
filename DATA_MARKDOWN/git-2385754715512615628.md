
# Εκπαιδευτική ημερίδα και βραδιά βραβεύσεων της Prime Insurance

Published at: **2019-11-06T09:34:00+00:00**

Author: **SigmaLive**

Original: [SIGMALIVE](https://www.sigmalive.com/news/market-news/595948/ekpaideftiki-imerida-kai-vradia-vravefseon-tis-prime-insurance)

Με μεγάλη επιτυχία και με καθολική συμμετοχή οργανώθηκε στις 31 Οκτωβρίου 2019 εκπαιδευτική ημερίδα, στο Δημοτικό Θέατρο Στροβόλου. Στην ημερίδα συμμετείχαν περίπου διακόσιοι ασφαλιστικοί διαμεσολαβητές και διοικητικό προσωπικό της Prime Insurance.
Την εκδήλωση απογείωσε με την παρουσία του ο Νικόλας Σμυρνάκης, βραβευμένος συγγραφέας, success coach, δημιουργός της φιλοσοφίας του Ανθρώπου στο ΝηΣί, ο οποίος έδωσε μια πραγματική παράσταση στρατηγικής, εξηγώντας πως μπορούμε να οδηγηθούμε  στην καθολική αλλαγή και στην ανάπτυξη σε όλες τις πτυχές της ζωής των σύγχρονων επαγγελματιών.
Τέσσερα από τα παλαιότερα στελέχη της Prime Insurance ετοίμασαν και παρουσίασαν μια συγκινητική ιστορική αναδρομή στα 20 χρόνια δημιουργικής παρουσίας της Prime Insurance στην ασφαλιστική αγορά της Κύπρου. Στην ημερίδα, παρουσιάστηκε επίσης ο καινοτόμος συνδυασμός ταμείων Prime Lifecycle.
Ο Διευθύνων Σύμβουλος Δρ Παναγιώτης Παναγιώτου καθήλωσε τους παρευρισκόμενους με την ομιλία του, συγκινώντας και παράλληλα ενθαρρύνοντας τους να συνεχίσουν ακριβώς με τον ίδιο ζήλο και αφοσίωση. Δεν παρέλειψε να τους ευχαριστήσει και να τους υποσχεθεί ότι ο ίδιος θα είναι δίπλα τους στο δρόμο προς την κορυφή.
Το βράδυ της ίδιας μέρας, σε μια γιορταστική ατμόσφαιρα στο Lemon Park, πραγματοποιήθηκαν οι ετήσιες βραβεύσεις της Prime Insurance, για τους διαμεσολαβητές που έφεραν εξαιρετικά αποτελέσματα στη χρονιά που προηγήθηκε, ενώ τιμήθηκαν όλοι οι εργαζόμενοι και διαμεσολαβητές, που συμπλήρωσαν 20 χρόνια στην εταιρεία. Όπως είναι πλέον καθιερωμένο, ακολούθησε πλούσιο δείπνο και διασκέδαση μέχρι αργά.
