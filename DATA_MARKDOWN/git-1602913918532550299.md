
# ZF 30 de ani de business. 3 generaţii de antreprenori. George Copos: Epoca cea mai performantă a capitalismului românesc de-abia de acum urmează

Published at: **2019-11-06T22:07:00+00:00**

Author: **Cristina Rosca**

Original: [Ziarul Financiar](https://www.zf.ro/profesii/zf-30-de-ani-de-business-3-generatii-de-antreprenori-george-copos-epoca-cea-mai-performanta-a-capitalismului-romanesc-de-abia-de-acum-urmeaza-18549750)

Ziarul financiar la 21 de ani
Omul de afaceri George Copos este unul dintre primii antreprenori ai României, numele său fiind legat de mai multe businessuri locale, în prin­cipal de cele din ho­te­lărie (Athénée Palace Hilton şi Crowne Plaza din Capitală, Europa din Eforie Nord sau Sport din Poiana Braşov), apoi de lanţul de cofetării-patiserii Ana Pan şi nu în ulti­mul rând de fabrica de motoare electrice Ana Imep. Aceasta din urmă a fost vân­du­tă în 2016 către japo­nezii de la Nidec.
În ceea ce pri­veş­te reţeaua Ana Pan, omul de afaceri George Copos a ce­dat con­trolul fiicei sa­le, Alexandra Copos de Prada, însă antre­pre­norul este im­pli­cat în con­tinuare în sec­torul hotelier, având şi investiţii imo­biliare.
George Copos, unul dintre primii antreprenori ai României: Unui antreprenor tânăr i-aş spune să creadă în el şi în potenţialul lui, potenţial care poate fi crescut doar printr-o educaţie temeinică, incluzând aici stagii solide de practică. Eu sunt şi navigator, între altele. În marinărie există o zicală: „barca nu se scufundă dacă nu are găuri“. Le recomand tinerilor care vin din urmă să nu lase loc pentru apariţia de găuri. Astfel, barca va pluti mereu şi va naviga cu siguranţă spre ţelul propus.
Privind la generaţia tânără, la aşa - numiţii „millennials“ şi la cei şi mai tineri, sunt optimist. Cred cu tărie şi sinceritate că epoca cea mai performantă a capitalismului românesc de abia de acum urmează.
