
# Ubi Banca, Emilio Carugati responsabile grandi patrimoni

Published at: **2019-11-04T11:00:09+00:00**

Author: ****

Original: [Askanews](http://www.askanews.it/economia/2019/11/04/ubi-banca-emilio-carugati-responsabile-grandi-patrimoni-pn_20191104_00083/)

Roma, 4 nov. (askanews) – Ubi Banca annuncia l’ingresso di Emilio Carugati nella posizione di “Responsabile Grandi Patrimoni” di Ubi Top Private, divisione della banca dedicata al Private Banking.
Carugati opererà a diretto riporto di Riccardo Barbarini, Responsabile di Ubi Top Private, con l’obiettivo di potenziare le attività della divisione nell’ambito della clientela di fascia più alta, focalizzandosi in particolare sulla gestione e lo sviluppo di servizi dedicati.
“L’esperienza maturata da Emilio Carugati e la sua profonda conoscenza del settore, ci consentiranno di dare ulteriore e rinnovato impulso alle attività riservate ai Clienti con grandi patrimoni, dedicando loro un’attenzione specifica – ha dichiarato Riccardo Barbarini -. Il suo ingresso rappresenta, per noi, un passo significativo nello sviluppo e gestione della clientela Ultra High Net Worth Individuals. Carugati potrà contare sulla forza del team di UBI Banca, caratterizzata da professionisti attenti alla soddisfazione a 360° delle esigenze di clienti particolarmente sofisticati”. E’ una clientela composta prevalentemente da famiglie di imprenditori, con esigenze in ambito aziendale, familiare e relative al patrimonio finanziario ed immobiliare. “Avere un punto focale -prosegue Barbarini- che possa dare risposte su questi tre aspetti, in modo molto concreto, attingendo alle competenze, alle conoscenze e alle importanti sinergie presenti all’interno di UBI Banca è un bisogno fortemente sentito da questo tipo di clienti. A tal fine, collaboriamo quotidianamente e sistematicamente con le strutture di Investment Banking e Corporate del nostro Gruppo”.
