
# ตัวแทนลิขสิทธิ์แจงยิบ อ้างบังเอิญ-ปัดล่อซื้อกระทงเด็ก

Published at: **2019-11-06T06:33:00+00:00**

Author: ****

Original: [เดลินิวส์](https://www.dailynews.co.th/regional/740246)


        "ประจักษ์ โพธิผล" ตัวแทนบริษัทที่ดูแลลิขสิทธิ์สินค้า แจงยิบผ่านรายงานข่าวช่อง "เนชั่น" ยันจับกุมลิขสิทธิ์ถูกต้อง อ้างทีมงานไม่ได้ไปล่อซื้อเด็กตามที่เป็นข่าว คาดไปจับตอนซื้อ-ขายพอดี
      
จากกรณี การจับกุมเด็กหญิงวัย 15 ปี ที่ทำกระทงละเมิดลิขสิทธิ์รูปตัวการ์ตูน ในจังหวัดนครราชสีมา ซึ่งภายหลังฝ่ายเด็กระบุว่า ถูกตัวแทนบริษัทลิขสิทธิ์เป็นผู้สั่งให้ทำกระทงเอง แล้วก็มาจับเอง โดยมีหลักฐานเป็นกระทงและข้อความแชท ทำให้เกิดกระแสวิพากษ์วิจารณ์กันอย่างกว้างขวาง โดยเฉพาะนักกฎหมายที่ออกมาฟันธงว่าอาจเข้าข่ายเป็น "แก๊งตบทรัพย์" เรียกร้องให้มีการแจ้งความเอาผิดเด็กขาด ตามที่ได้เสนอข่าวไปแล้วนั้นเกี่ยวกับเรื่องนี้ เมื่อวันที่ 6 พ.ย. นายประจักษ์ โพธิผล ตัวแทนบริษัทที่ดูแลลิขสิทธิ์สินค้า ได้เปิดเผยในรายการ "เนชั่นคนข่าวเข้ม" ในประเด็นการล่อซื้อสินค้าว่า ก่อนหน้านี้ได้ไปแจ้งความร้องทุกข์กับตำรวจและจับกุมอย่างถูกต้อง โดยก่อนหน้านี้มีทีมงานแจ้งว่า พบการโพสต์ขายกระทงรูปการ์ตูนลิขสิทธิ์ของหลาย ๆ บริษัท เข้าข่ายทำซ้ำดัดแปลง เวลานั้นไม่รู้ว่าผู้โพสต์เป็นเด็กหรือเป็นอะไร พอแจ้งความร้องทุกข์เสร็จก็พาเจ้าหน้าที่ไปยังจุดนัดหมาย เมื่อไปถึงก็เห็นว่าเป็นเด็กจึงให้ดูเอกสารว่าสินค้าที่เด็กทำมาขายนั้น เป็นสินค้าละเมิดลิขสิทธิ์ถือเป็นความผิด หลังจากนั้นตำรวจก็จับกุมไปสอบสวนที่สภ.เมือง โดยมีการทำบันทึก จนกระทั่งพ่อแม่และปู่ย่าของเด็กมาพูดคุยต่อรอง โดยตนบอกให้ฝ่ายพ่อแม่เด็กไปพูดคุยกับพนักงานสอบสวน ซึ่งมีอำนาจในเรื่องปล่อยตัว ปรากฏว่าฝ่ายปู่ของเด็กระบุว่าจะให้ค่าน้ำมันเป็นการตอบแทนโดยขอให้ปล่อยตัวเด็ก ตนก็รับปากและเห็นพ้องด้วยในส่วนของเงิน 5,000 นั้น เป็นเงินที่แม่ของเด็กเสนอมาเอง ซึ่งตนก็บอกให้คุยกับพนักงานสอบสวน หากพนักงานสอบสวนหากเห็นว่าไม่มีปัญหา ก็ถอนแจ้งความเพื่อจบคดีได้เลย ดังนั้นที่แม่เด็กไปให้ข่าวว่า ตนจะเรียกร้องเอาเงินเป็นแสน จึงไม่ได้เป็นเรื่องจริงแต่อย่างใดเพราะเป็นการอธิบายอัตราโทษตามกฎหมาย คือ จำคุก 3 เดือนถึง 2 ปี โดนปรับตั้งแต่ 50,000 - 4 แสนบาท ส่วนอีกเรื่องที่อยากแก้ข่าวก็คือ ตามที่เด็กอ้างว่า พาไปห้องมืดก็ไม่ใช่ เพราะอยู่ในบริเวณโรงพักก็ไม่ได้มีการบังคับอะไร มีแต่ให้นั่งคุยกันปกติเท่านั้นอย่างไรก็ตามทาง พิธีกรในรายการทั้ง นายกนก รัตน์วงศ์สกุล และ นายธีระ ธัญไพบูลย์ ต่างซักถามในประเด็นการล่อซื้อว่าหากไม่รู้เรื่องล่อซื้อทำไมถึงไม่นัดให้เด็กไปพบที่โรงพักแต่ กลับไปหาเด็กยังจุดนัดหมาย แสดงว่าต้องเป็นเรื่องบังเอิญมากที่ไปจับเด็กยังจุดนัดหมายแล้ว มีคนสั่งของพอดี โดยเรื่องนี้ นายประจักษ์ กล่าวแต่เพียงว่า ตนไม่ทราบเพราะคนซื้อกระทงไม่ใช่ทีมงาน ยืนยันว่าทางทีมงานไม่ได้ไปสั่งซื้อหรือล่อซื้อแต่อย่างใด สำหรับข่าวที่ว่าคนชื่อ "นัน" หรือ "นายนัน" ไปสั่งให้ทำกระทงนั้น โดยส่วนตัวไม่รู้จักเพราะไม่ใช่ทีมงาน แต่เห็นว่าเป็นเพียงฟรีแลนซ์เท่านั้น.ขอบคุณข้อมูลจาก "รายการคนข่าวเนชั่น"ข่าวที่เกี่ยวข้อง'เจี๊ยบ'แนะตำรวจสาบาน ลบสบประมาทเอี่ยวจับกระทง!'สมศักดิ์'สั่งยุติธรรมโคราช ช่วยเหลือคดีล่อซื้อกระทงเด็กเด็กขายกระทงขึ้นโรงพัก แจ้งจับคนล่อซื้อกรรโชกทรัพย์ 
