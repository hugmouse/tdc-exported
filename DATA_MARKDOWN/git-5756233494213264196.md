
# واکنش رضاوند به احتمال جدایی استراماچونی از استقلال

Published at: **2019-11-05T18:53:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620098/%D9%88%D8%A7%DA%A9%D9%86%D8%B4-%D8%B1%D8%B6%D8%A7%D9%88%D9%86%D8%AF-%D8%A8%D9%87-%D8%A7%D8%AD%D8%AA%D9%85%D8%A7%D9%84-%D8%AC%D8%AF%D8%A7%DB%8C%DB%8C-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D8%A7%D8%B2-%D8%A7%D8%B3%D8%AA%D9%82%D9%84%D8%A7%D9%84)


        هافبک استقلال می‌گوید بیان مباحث مالی این تیم مربوط به بزرگترهای استقلال است.
      

        آفتاب‌‌نیوز :
      
آرش رضاوند بعد از پیروزی ۵ بر صفر استقلال مقابل صنعت نفت آبادان گفت: امروز، یک روز خوب برای استقلال بود. امیدوارم این روند ادامه داشته باشد چون تیم به روندی رسیده که بازی کردن مقابل این تیم دشوار است.
او درباره پایین آمدن عطش گلزنی استقلال در نیمه دوم، یادآور شد: ما در نیمه دوم هم خیلی حمله کردیم. شاید نتیجه بازی طوری بود که ما تصمیم به حفظ توپ گرفتیم ولی حملات متعددی هم داشتیم.
هافبک استقلال درباره احتمال مغرور شدن استقلال بعد از پیروزی های پرگل گفت: بالاخره استقلال در هر بازی برای پیروزی به میدان می‌رود. ما با این پیروزی‌ها مغرور نمی‌شویم.
رضاوند درباره اظهارنظر استراماچونی مبنی بر این که با این وضعیت قادر به همراهی استقلال نیست و از ایران می‌رود، صحبتی نکرد و گفت در جریان این موضوعات نیست.
او درباره اینکه آیا مطالباتش را از استقلال دریافت کرده است یا نه، گفت: این بحث را باید بزرگترهای تیم مطرح کنند.
