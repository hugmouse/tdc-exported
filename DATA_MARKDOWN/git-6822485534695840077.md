
# دبیرکل سازمان ملل به میانمار هشدار داد

Published at: **2019-11-03T21:40:00+00:00**

Author: ****

Original: [جامعه خبری تحلیلی الف](https://www.alef.ir/news/3980812201.html)

دبیرکل سازمان ملل درباره وضعیت مسلمانان در ایالت راخین به میانمار هشدار داد.
به مهر به نقل از آناتولی، آنتونیو گوترش دبیرکل سازمان ملل متحد در سخنانی در سی و پنجمین نشست سران اتحادیه کشورهای جنوب شرق آسیا در خصوص فراهم کردن شرایط بازگشت امن مسلمانان راخین به وطنشان به «آنگ سان سوچی» رهبر میانمار هشدار داد.
دبیرکل سازمان ملل در این نشست که در بانکوک پایتخت تایلند برگزار شد، با ابراز نگرانی نسبت به وضعیت مسلمانان راخین گفت: میانمار مسئولیت دارد شرایط بازگشت امن، شرافتمندانه، داوطلبانه و پایدار آوارگان راخینی به سرزمین شان را فراهم کند.
گوترش بر لزوم امکان کمک رسانی به آنان تاکید کرد و افزود: دولت میانمار لازم است امکان دسترسی آزادانه و جامع اعضای نهادهای کمک رسانی به مناطقی که پناهجویان به آنجا بازخواهند گشت را تضمین کند.
این در حالیست که «کمیساریای عالی سازمان ملل در امور پناهجویان» (UNHCR) و «برنامه توسعه سازمان ملل» (UNDP) ۱۷ مرداد ماه سال گذشته در بیانیه مشترکی اعلام کرده بودند که خواستار دسترسی کامل به ایالت راخین (در شمال غربی میانمار و محل سکونت اقلیت مسلمان روهینگیا در این کشور)، بوده و نیز منتظرند تا کارکنان بین‌ المللی بتوانند در شهر «منگدو» (Maungdaw) در این استان مستقر شوند.
لازم به ذکر است، در ۱۴ ژوئن سال گذشته میلادی، سازمان ملل با میانمار توافقی را به امضا رساند که بر اساس آن صدها هزار روهینگیائی آواره در بنگلادش اجازه همراه با انتخاب به میانمار یعنی زادگاه خود را داشته باشند.
گفتنی است اقلیت مسلمان روهینگیا که ساکن استان «راخین» در شمال غرب میانمار هستند؛ ۵ سال گذشته را با ظلم دولت این کشور سپری کرده و مکرر از جانب بودائیان کشورشان مورد تهاجم، قتل و تجاوز قرار گرفته اند.
نحوه برخورد دولت میانمار با مسلمانان روهینگیا که اغلب مورد شکنجه، قتل و آزار جنسی قرار می گیرند به بزرگترین چالش آنگ سان سوچی رهبر ملی این کشور تبدیل شده که از قرار برنده جایزه صلح نوبل نیز بوده هست!
شایان ذکر است، از ۲۵ آگوست سال ۲۰۱۸ میلادی نظامیان ارتش میانمار به همراه بودائیان افراطی به بهانه واهی حمله گروهی از مسلمانان ایالت راخین واقع در غرب میانمار به چند پُست بازرسی مرزی، در سایه سکوت مدعیان حقوق بشر و طرفداران دروغین دموکراسی تعداد زیادی از مسلمانان را به قتل رسانده، به زنان تعرض کرده، منازل و مزارع آنها را به آتش کشیدند و به این ترتیب تعداد زیادی از این افراد را آواره کشور همسایه یعنی بنگلادش کرده اند.
