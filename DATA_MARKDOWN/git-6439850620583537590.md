
# অস্তিত্বহীন দুই কোম্পানির ৮৭০ কোটি টাকা পাচার

Published at: **2019-11-07T19:20:00+00:00**

Author: ****

Original: [Daily Janakantha](http://www.dailyjanakantha.com/details/article/459351/%e0%a6%85%e0%a6%b8%e0%a7%8d%e0%a6%a4%e0%a6%bf%e0%a6%a4%e0%a7%8d%e0%a6%ac%e0%a6%b9%e0%a7%80%e0%a6%a8-%e0%a6%a6%e0%a7%81%e0%a6%87-%e0%a6%95%e0%a7%8b%e0%a6%ae%e0%a7%8d%e0%a6%aa%e0%a6%be%e0%a6%a8%e0%a6%bf%e0%a6%b0-%e0%a7%ae%e0%a7%ad%e0%a7%a6)

অর্থনৈতিক রিপোর্টার \ অস্তিত্বহীন দুই কোম্পানি ভূযা এলসি খুলে ৮৭০ কোটি টাকা বিদেশে পাচার করেছে। হেনান আনহুই এগ্রো এলসি এবং মেসার্স এগ্রো বিডি অ্যান্ড জেপির মালিক আব্দুল মোতালেব সহ ৯ জনের বিরুদ্ধে পাচারের অভিযোগে মামলা করেছে কাস্টম গোয়েন্দা ও তদন্ত অধিদফতর।
অস্তিত্বহীন প্রতিষ্ঠান দুটি ১৫টি বিল অব এট্রি এবং ১৫টি এলসির মাধ্যমে ৮৭০ কোটি ৮৬ লাখ ২১ হাজার ৩৮৩ কোটি ৪০ লাখ টাকা পাচার করেছে।
৭ নভেম্বর রাজধানীর পল্টন থানায় এই মামলা দায়ের করা হয়। প্রতিষ্ঠানটির তিন কর্মকর্তা এই ১০ জনের বিরুদ্ধে মোট ১৫টি মামলা দায়ের করেন। কর্মকর্তারা হলেন বিটন চাকমা, শামসুন নাহার এবং আছমা বেগম।
এর মধ্যে বিটন চাকমা ৬টি, আছমা বেগম ৫টি এবং শামসুন নাহার ৪টি মামলা দায়ের করেন। অর্থ পাচারে পাশাপাশি শুল্ক ফাঁকি দিয়ে সিগারেট, এলইডি টেলিভিশন, ফটোকপির মেশিন এবং মদসহ বিভিন্ন জিনিস আমদানি করেছে অভিযুক্তরা।
