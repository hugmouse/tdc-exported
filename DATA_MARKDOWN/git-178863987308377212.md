
# Юнак одружився із жінкою, вдвічі старшою за нього. Але зовні ніхто й не помітить різницю у віці, адже жінка виглядає приголомшливо (фото)

Published at: **2019-11-01T15:00:00+00:00**

Author: ****

Original: [РИА Мелитополь](https://ria-m.tv/news/170247/yunak_odrujivsya_iz_jinkoyu_vdvichi_starshoyu_za_nogo_ale_zovni_nihto_y_ne_pomitit_riznitsyu_u_vitsi_adje_jinka_viglyadae_prigolomshlivo_(foto).html)


        Хлопець і жінка одружилися за два місяці після знайомства, і все б нічого, але вона, хоча і виглядає молодою, але за віком може бути його мамою. У цій історії кохання є все: китайські секрети краси, злісні родичі і навіть поліція, інформує Ukr.Media.
      
Молодий чоловік з Китаю на ім'я Тан зустрів кохання свого життя Лі Янг у листопаді 2015 року. Вони вперше побачили одне одного на велогонці, і доля у кращих традиціях зворушливих лавсторі підштовхнула майбутніх закоханих одне до одного. Під час забігу Лі пошкодила ключицю, а хлопець зупинився, щоб допомогти їй.
Він також супроводжував жінку до лікарні, а потім часто відвідував нову подругу. Романтична обстановка за сценарієм "дамочка у халепі" спонукала до спілкування, і молоді люди швидко покохали одне одного. Причому почуття виявилося настільки сильним, що вже за два місяці після знайомства, у січні 2016 року, вони стали чоловіком і дружиною, здивувавши родичів і друзів.
І дивуватися було чому, адже хлопцю 23 роки, а його коханій — стільки ж, якщо помножити на два, тобто 46 років. Ось тільки на фото вони виглядають майже як однолітки, тому цілком можливо, що у справі замішаний еліксир молодості, або не обійшлося без стародавньої китайської магії.
Хоча подружжя здається неймовірно щасливим, їм довелося поборотися за своє кохання. Спочатку Лі не планувала закохуватися у хлопця, тому що у неї є син від попереднього шлюбу, і він ровесник її обранця.
Потім місцевий відділ реєстрації шлюбів відмовився оголошувати їх чоловіком і дружиною, і саме через різницю у віці. Молодят попросили звернутися до поліції для підтвердження того, що між ними дійсно є відносини.
Рішуче проти зв'язку закоханих були налаштовані і батьки хлопця. Вони навіть навмисно приходили до лікарні, де працювала Лі, і просили жінку розлучитися з їх сином. Але молодий чоловік виявив твердість і переконав близьких, що, незважаючи на різницю у віці, він кохає свою обраницю. А Лі у свою чергу вважає Тана цілком серйозним і зрілим чоловіком.
У 2019 році пара відзначила вже третю річницю весілля. Подружжя живе у двох орендованих кімнатах і намагається накопичити гроші на щасливе майбутнє. А родичі та друзі поступово втрачають свій скепсис і приймають вибір пари.
Такі історії вже вкотре показують, що навколо — нескінченно багато доказів сили любові.

        https://ukr.media/world/404793/
      
