
# బర్త్ డే స్పెషల్: కోహ్లీ శరీరంపై 9 టాటూలు... ఎక్కడెక్కడ?... వాటి అర్థం ఏమిటి?

Published at: **2019-11-05T08:18:51+00:00**

Author: ****

Original: [Andhrajyothy](https://www.andhrajyothy.com/artical?SID=946982)

ADVT
న్యూఢిల్లీ: భారత క్రికెట్ టీమ్ కెప్టెన్ విరాట్ కోహ్లీ పుట్టిన రోజు నేడు (నవంబరు 5). క్రికెట్‌లో అద్భుతంగా రాణిస్తూ రికార్డుల మీద రికార్డులు నెలకొల్పుతూ, భారత ఖ్యాతిని విశ్వవ్యాప్తం చేస్తున్నాడు. కెరియర్‌లో రాణిస్తున్న కోహ్లీ... తన శరీరంపై 9 టాటూలు వేయించుకున్నాడు. అయితే ఈ టాటూల వెనుక ప్రత్యేక అర్థం కూడా ఉందని కోహ్లీ తెలిపాడు. గత ఏడాది నేషనల్ జియోగ్రఫిక్ ఛానల్‌లో ప్రసారమైన డాక్యుమెంటరీలో కోహ్లీ తన శరీరంపై ఉన్న టాటూలకు సంబంధించిన వివరాలను వెల్లడించాడు. తన చేతి వెనుక పైభాగంలో తన తల్లిదండ్రుల పేర్లు (సరోజ్, ప్రేమ్) వేయించుకున్నాడు. కోహ్లీ మహాశివుని భక్తుడు. అందుకే తన ఎడమ చేతిపై కైలాస పర్వతంపై ధ్యానముద్రలో ఉన్న శివుని టాటూ వేయించుకున్నాడు. అలాగే కుడి చేతిపై శాంతి, శక్తిలకు చిహ్నమైన మోనెస్ట్రీ(మఠం) గుర్తు వేయించుకున్నాడు. కోహ్లీ తన శరీరంపై ట్రైబల్ ఆర్ట్ కూడా వేయించుకున్నాడు. అలాగే కుడి చేతిపై జాడియక్ సైన్ స్కార్పియో టాటూను వేయించుకున్నాడు. అలాగే అదే చేతిపై జపాన్ సమురాయ్ యోధుని టాటూ వేయించుకున్నాడు. దీనిని కోహ్లీ గుడ్‌లక్‌గా భావిస్తాడు. ఎడమ చేయి భుజంపై ‘గాడ్స్ ఐ’ టాటూ వేయించుకున్నాడు. దీనిని శక్తికి ప్రతీకగా భావిస్తుంటారు. విరాట్ శరీరంపై ఓం టాటూ కూడా ఉంది.
