
# کوروش تهامی و نیما شاهرخ شاهی فرشته شدند + عکس

Published at: **2019-11-02T08:41:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619347/%DA%A9%D9%88%D8%B1%D9%88%D8%B4-%D8%AA%D9%87%D8%A7%D9%85%DB%8C-%D9%88-%D9%86%DB%8C%D9%85%D8%A7-%D8%B4%D8%A7%D9%87%D8%B1%D8%AE-%D8%B4%D8%A7%D9%87%DB%8C-%D9%81%D8%B1%D8%B4%D8%AA%D9%87-%D8%B4%D8%AF%D9%86%D8%AF-%D8%B9%DA%A9%D8%B3)


        کوروش تهامی که پیش از این در سریال "ملکوت" نقش فرشته را بازی کرده بود، این بار همراه با نیما شاهرخ شاهی در نقش فرشته به ایفای نقش می پردازد.
      

        آفتاب‌‌نیوز :
      
فیلم سینمایی "سلفی با دموکراسی" به کارگردانی و تهیه‌کنندگی علی عطشانی این روزها در حال فیلمبرداری است. فیلمبرداری "سلفی با دموکراسی" که با حجم زیادی از جلوه‌های ویژه ساخته می‌شود و در نوع خود در سینمای ایران کم نظیر است، از دهم مهرماه آغاز شده و هم‌اکنون در شهرک سینمایی دفاع مقدس ادامه دارد. پولاد کیمیایی، مهدی صبایی، قاسم زارع، نیما شاهرخ شاهی، پژمان بازغی، آتیلا پسیانی، سیما تیرانداز، امیرعباس گلاب، دنیا مدنی و کورش تهامی از جمله بازیگران این فیلم هستند.
 "سلفی با دموکراسی" داستانی ماورائی دارد و روایت متفاوتی است از کسانی که در جنگ ایران و عراق حضور داشته اند و داستان آن تقریبا در ادامه داستان فیلم "دموکراسی تو روز روشن" اتفاق می‌افتد.
