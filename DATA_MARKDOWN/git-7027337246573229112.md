
# یک نماینده مجلس به وزیر ارتباطات: چرا از اینستاگرام جهت گفت و گوی زنده و پرسش و پاسخ با کاربران استفاده کرده اید؟/ این امر خلاف رویه قانونی کشور است

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696630/%DB%8C%DA%A9-%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%D8%A8%D9%87-%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%DA%86%D8%B1%D8%A7-%D8%A7%D8%B2-%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85-%D8%AC%D9%87%D8%AA-%DA%AF%D9%81%D8%AA-%D9%88-%DA%AF%D9%88%DB%8C-%D8%B2%D9%86%D8%AF%D9%87-%D9%88-%D9%BE%D8%B1%D8%B3%D8%B4-%D9%88-%D9%BE%D8%A7%D8%B3%D8%AE-%D8%A8%D8%A7-%DA%A9%D8%A7%D8%B1%D8%A8%D8%B1%D8%A7%D9%86-%D8%A7%D8%B3%D8%AA%D9%81%D8%A7%D8%AF%D9%87-%DA%A9%D8%B1%D8%AF%D9%87-%D8%A7%DB%8C%D8%AF-%D8%A7%DB%8C%D9%86-%D8%A7%D9%85%D8%B1-%D8%AE%D9%84%D8%A7%D9%81-%D8%B1%D9%88%DB%8C%D9%87-%D9%82%D8%A7%D9%86%D9%88%D9%86%DB%8C-%DA%A9%D8%B4%D9%88%D8%B1-%D8%A7%D8%B3%D8%AA)

یک عضو هیات رئیسه مجلس تذکرات کتبی نمایندگان به مسئولین اجرایی کشور را قرائت کرد.
به گزارش ایسنا، محمد علی وکیلی در جلسه علنی امروز مجلس تذکرات کتبی نمایندگان را به شرح زیر قرائت کرد:
حسن نوروزی به وزیر میراث فرهنگی: علت عدم استقرار اداره میراث فرهنگی در شهر جدید پرند چیست، به وزیر علوم: علت نبود دانشگاه ملی در شهرستان ٧٥٠ هزارنفری بهارستان، به رییس جمهور: علت عدم استقرار ادارات هلال احمر و انتقال خون در شهرستان بهارستان.
علی اکبر کریمی به وزیر بهداشت: تسریع در افزایش سهمیه داروی استان مرکزی و رفع کمبود شدید دارو در این استان به ویژه داروی بیماران خاص و سرطانی، به وزیر کشاورزی: تسریع در رفع کمبود کود شیمیایی مورد نیاز کشاورزان استان مرکزی، به وزیر راه: تسریع در برقراری مجدد پروازهای داخلی و خارجی از فرودگاه اراک.
حسین مقصودی به وزیر اقتصاد: متاسفانه به دلیل سختگیری بانکهای عامل در نوع انتخاب ضامن بانکی، مردم و کشاورزان و روستائیان و افراد تحت پوشش کمیته امداد و بهزیستی نمی توانند وام اشتغال بگیرند، به رییس جمهور و وزیر کشور: چرا با توجه به اینکه کمیسیون تخصصی وزارت کشور و کمیسیون امنیت دفاعی دولت شهرستان ششتمد را به عنوان یکی از شهرستان های خراسان رضوی تصویب کرده ولی در دستور کار هیات دولت قرار نمی گیرد، به رییس جمهور: علت عدم اجرای بند (ک)تبصره ١٦ قانون بودجه سال ٩٨ جهت تامین مسکن خانواده های دارای دو معلول فاقد مسکن چیست؟
نادر قاضی پور به وزیر نفت: تسریع در حل اختلافات میان وزارت نفت و شرکت پیمانکار احداث انبار نفت جدید در شهر ارومیه و تکمیل پروژه، به وزیر ارتباطات: تسریع در کاهش هزینه اینترنت و تلفن های همراه و ثابت و محدود کردن هزینه تلفن ها و اینترنت کلیه دستگاه های اجرایی کشور.
قاضی پور به همراه علی مطهری به وزیر نیرو: تسریع در کاهش هزینه های آب و برق کلیه دستگاه های ماده ۵ قانون خدمات کشوری و ماده ٢٢ قانون پنجساله ششم توسعه کشور.
پژمانفر به وزیر ارتباطات: چرا وزیر ارتباطات از شبکه اجتماعی اینستاگرام جهت گفت و گوی زنده و پرسش و پاسخ با کاربران استفاده کرده است؟ این امر مشروعیت بخشیدن به این شبکه اجتماعی و خلاف رویه قانونی کشور است، به رییس جمهور: چرا به جای پاسخگویی در خصوص عملکرد دولت یازدهم در امر معیشت مردم به دنبال فرافکنی است، علت عدم اجرای قانون حمایت از معلولان در اختصاص سه درصد ظرفیت و سهمیه جذب دستگاه های اجرایی به روشندلان.
سیده حمیده زرآبادی به وزیر راه: عدم کیفیت مناسب طرح های در دست اجرا و احداث راه و شهرسازی استان قزوین، به وزیر نیرو: اقدام عاجل در خصوص وضعیت نامناسب معلم کلایه،
سیده حمیده زر آبادی به همراه تاج الدین، چناران، مافی، ذوالقدر، جلودارزاده، زهرا سعیدی، محمودی، عبدالکریم حسین زاده، پارسایی، عبدالرضا هاشم زایی به رییس جمهور: رکود و روزمرگی و عملکرد بسیار ضعیف حوزه جوانان وزارت ورزش و جوانان در دولت دوازدهم و عدم اهتمام و انفعال مدیران مربوطه در عملیاتی کردن برنامه های شصت گانه اجرایی حوزه جوانان.
شریف‌پور به وزیر کشاورزی و وزیر نیرو: علی رغم وضعیت بسیار نامناسب مالی کشاورزان در پایین و بالادست سد کرم آباد پل دشت برای برخورداری از امتیاز حق آبه مبلغ ٢٥٠ ملیون ریال مطالبه می گردد، به وزیر کشور: صدور دستور جهت صدور مجوز بازارچه های مرزی توابع بخش مرکزی شهرستان چالدران، به وزیر رفاه: علت تعلل در تحویل ویلچرهای برقی به معلولین دارای شرایط علی رغم پیگیری های دوساله سازمان بهزیستی.
پورابراهیمی به رییس جمهور: علت عدم اجرای قانون فوق العاده پرداختی به ایثارگران، به وزیر راه: علت عدم بازگشایی جاده شهداد_نهبندان و بروز مشکلات برای مردم این منطقه.
چنارانی به وزیر میراث فرهنگی: در شورای اداری شهرستان فیروزه مبنی بر ثبت جهانی فیروزه قول مساعد دادید چرا عمل نمی شود؟
سیده فاطمه حسینی به وزیر کار: عدم اجرای قانون حمایت از معلولان.
سیده فاطمه ذوالقدر به همراه مجمع نمایندگان استان تهران به وزیر راه: تسریع در اجرای طرح عادی در روستاهای شهرستان پردیس، به وزیر فرهنگ: عدم وجود مجموعه های فرهنگی در روستاهای شهرستان پردیس. به وزیر نیرو: عدم تامین آب آشامیدنی مناسب برای روستای باغکمش پردیس.
حیدرعلی عابدی به همراه ١٣ نفر از نمایندگان به وزیر کشور: معاونت امنیتی وزارت کشور به جای ایجاد آرامش در استان اصفهان با اصرار و پافشاری در نابودی زاینده رود و نادیده گرفتن حق آبه کشاورزان استان اصفهان و ایجاد تنش اجتماعی بین استان های اصفهان و چهارمحال و بختیاری دامن می‌زند.
عابدی به همراه ١١ نفر از نمایندگان به رییس جمهور: آقای روحانی وعده انتخاباتی شما احیای زاینده رود بود ولی وزارت نیرو عملا زاینده رود را در نوبت نابودی قرار داده است.
تاج الدین به همراه جلودارزاده و علیرضا محجوب به وزیر راه: دلایل عدم اجرای ماده ۱۴۹ قانون کار در خصوص تامین مسکن بازنشستگان.
تاج الدین به وزیر آموزش و پرورش: تسریع در رفع موانع تحویل کتب درسی به دانش آموزان در سال جدید تحصیلی، به وزیر کار: علت عدم اجرای دقیق ماده ۱۵ قانون جامع حمایت از حقوق معلولان.
بیت الله عبداللهی به وزیر نیرو: چرا نیروگاه هریس علی رغم استفاده از آب و زمین و وارد کردن دود به ریه مردم شهرستان هریس از اشتغال فرزندان آن ها سر باز می زند.
احمد مازنی به همراه قاسم احمدی لاشکی و محمد علی وکیلی به وزیر کار: ضمن گرامیداشت روز جهانی نابینایان تذکر به وزرای مذکور در خصوص اجرای کامل قانون جامع حمایت از حقوق معلولان و مناسب سازی اماکن و معابر.
علی اکبری به رییس جمهور: نحوه برگزاری گرامیداشت حافظ در سال جاری در شأن یک سرمایه اجتماعی نبود.
مهرداد لاهوتی به رییس جمهور: دست از انتقال آب خزر بردارید، به وزیر آموزش و پرورش: لزوم تسریع در جذب مربیان پیش دبستانی و حق التدریسی های جامانده.
محمد مهدی زاهدی به وزیر راه: اصلاح مسیر راه آهن کرمان_یزد.
