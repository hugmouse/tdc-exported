
# 
        با ابزار جدید مایکروسافت می‌توان بدون کد نوشتن بات ساخت
      

Published at: **2019-11-05T22:55:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638426/%D8%A8%D8%A7-%D8%A7%D8%A8%D8%B2%D8%A7%D8%B1-%D8%AC%D8%AF%DB%8C%D8%AF-%D9%85%D8%A7%DB%8C%DA%A9%D8%B1%D9%88%D8%B3%D8%A7%D9%81%D8%AA-%D9%85%DB%8C%E2%80%8C%D8%AA%D9%88%D8%A7%D9%86-%D8%A8%D8%AF%D9%88%D9%86-%DA%A9%D8%AF-%D9%86%D9%88%D8%B4%D8%AA%D9%86-%D8%A8%D8%A7%D8%AA-%D8%B3%D8%A7%D8%AE%D8%AA)

گروه IT: مایکروسافت روز گذشته در Ignite 2019،‌ از پیش‌نمایش عمومی ابزار Power Virtual Agents خود رونمایی کرد؛ ابزاری که بدون نیاز به دانش کدنویسی اجازه ساخت چت‌بات‌ها را می‌دهد. این ابزار عضوی از پلتفرم Power بوده که شامل ابزار انیمیشن Microsoft Flow هم می‌شود و از امروز به Power Automate و Power BI تغییرنام می‌دهد.   به گزارش بولتن نیوز به نقل از زومیت، Power Virtual Agents مبتنی بر ابزارها و هوش مصنوعی موجود آژور برای ساخت بات‌ها بوده و به ادعای مایکروسافت، ساخت بات‌ها را به‌سادگی نگارش یک سند ورد خواهد ساخت. برای مثال با این ابزار، هر شخصی درون یک سازمان می‌تواند بات بسازد تا کارمندان تازه‌وارد را با شرایط کار بیشتر و بهتر آشنا کند.  
چارلز لامانا در یک مصاحبه می‌گوید:Power Virtual Agent جدیدترین عضو خانواده Power Platform است. این ابزار بر کاهش کاربرد کد و قابل استفاده‌بودن برای همه‌ی افراد چه حرفه‌ای و چه غیرحرفه‌ای تمرکز دارد. با این ابزار می‌توانید بات‌های مبتنی بر هوش مصنوعی برای حل مشکلاتتان با کارمندان، مشتریان و هم‌کارانتان طراحی کنید.Power Virtual Agents یک تجربه‌ی کامل ساخت بات برای شما فراهم می‌آورد. در این ابزار می‌توانید دیالوگ خلق کنید تا بات شما در سیستم‌های چت مانند Teams، Slack، فیسبوک مسنجر و... هم قابل استفاده باشد. با هوش مصنوعی مایکروسافت، کاربران لازم نیست تا تمام پرسش‌ها و پاسخ‌های احتمالی را تعریف کنند، بلکه تنها کافی است که قصد خود را به ابزار بفهمانند و خود ابزار کار درست را انجام خواهد داد. ما بر فهمیدن تمرکز کرده‌ایم، برای اینکه بات بهترین موضوع را برای شما پیدا کند. طبیعی است که این سرویس نیز مانند سایر سرویس‌های هوش مصنوعی با گذشت زمان و دریافت فیدبک کاربران، بیشتر یاد گرفته و بهینه‌تر عمل می‌کند.  
یک قابلیت بسیار جالب این است که اگر با این ابزار بدون نیاز کد یک بات ساختید و بعد نیاز به استفاده از کد پیدا کردید، می‌توانید بات خود را به منابع آژور تبدیل کرده و تغییرات را روی آن اعمال کنید. پس از اتمام تغییرات دلخواه دوباره می‌توانید بات را به حالت بدون کد تبدیل کرده و از آن بهره ببرید. طبق گفته لامانا، مایکروسافت در Power Platform ایده «no cliffs» را در سر داشته؛ بدین معنا که ممکن است در بعضی شرایط ابزارهای بدون نیاز به کد پاسخگوی کاربر نبوده و کاربر نیاز به کدنویسی در آن داشته باشد؛ پس این شرکت قابلیتی را در ابزارهای خود گنجانده تا بتوان به‌صورت حرفه‌ای از ابزار استفاده کرد و کنترل کامل پروژه خود را در دست گرفت.این سرویس با ابزارهایی مانند Power Automate/Microsoft Flow نیز یکپارچه شده تا به کاربران اجازه‌ی استفاده از اعمالی را در سرویس‌های دیگر با استفاده از اطلاعات به‌دست‌آمده در چت‌بات بدهد.لامانا تأکید کرد که این سرویس آنالیزهای پیشرفته زیادی نیز تولید کرده که برای صاحبان بات‌ها و کاربران بسیار مفید است. کاربران می‌توانند موضوعاتی که از بات سؤال شده و نیز پاسخ‌های بات را ببینند. در برخی از جاهایی که سیستم قادر به پاسخگویی نیست، کاربر می‌تواند پاسخ درست را برای سیستم تعریف کند.در دو سه سال گذشته، چت‌بات‌ها دیگر محبوبیت خود را از دست داده و تقریبا از دید کاربران افتادند؛ اما لامانا اعتقاد دارد، علت این بوده که توسعه‌دهندگان هیچ‌وقت تا این اندازه به کاربران نزدیک نبوده‌اند. با استفاده از ابزارهای بدون کد هر کسی فارغ از دانش و حرفه‌ای بودنش می‌تواند بات بسازد.یک توسعه‌دهنده یا متخصص هوش مصنوعی در زمینه‌ی توسعه‌ی کد عالی است، اما آن‌ها از ریزه‌کاری‌های ورودی‌ها و خروجی‌ها اطلاع ندارند. به همین دلیل بات‌های مبتنی بر هوش مصنوعی تابه‌حال چندان خوب عمل نکرده‌اند و ابزار ما نحوه‌ی توسعه را به‌طور کلی تغییر می‌دهد.
