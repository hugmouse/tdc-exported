
# जम्मू-कश्मीर के श्रीनगर में ग्रेनेड हमला; एक की मौत, 15 घायल

Published at: **2019-11-04T08:19:40+00:00**

Author: **लाइव हिन्दुस्तान, नई दिल्ली**

Original: [https://www.livehindustan.com](https://www.livehindustan.com/national/story-jammu-kashmir-10-injured-in-a-grenade-attack-in-srinagar-2830965.html)

जम्मू-कश्मीर के श्रीनगर की हरि सिंह हाई स्ट्रीट पर ग्रेनेड हमला हुआ है।आतंकियों द्वारा किया गया यह हमला दोपहर 1:20 बजे हुआ है। इस हमले में एक व्यक्ति की मौत हो गई है और 15लोग घायल हैं। हमले के बाद सुरक्षाबलों ने पूरे इलाके की घोराबंदी कर दी है।
बता दें कि पिछले महीने के अंत में जम्मू कश्मीर के कुलगाम में एक बड़े आतंकी हमले में पांच बाहरी मजदूरों हत्या कर दी थी और अन्य एक को घायल कर दिया था। कुलगाम के काटरोसू इलाके में अज्ञात बंदूकधारियों ने बाहरी मजदूरों के एक समूह में गोलियां चलायी जिसमें छह मजदूरों को गोलियां लगी और उन्हें तुरंत अस्पताल ले जाया गया जहां डॉक्टरों ने पांच मजदूरों को मृत घोषित कर दिया था।

        जैश के तीन आतंकियों को सुरक्षाबलों ने किया था ढेर
      
हाल ही में जम्मू और कश्मीर में सुरक्षाबलों ने आतंकियों को नापाक मसूबों पर पानी फेर दिया था। सुरक्षा बलों ने जैश-ए-मोहम्मद के तीन आतंकियों को मार गिराया था। जम्मू-कश्मीर के पुलिस प्रमुख दिलबाग सिंह ने बताया था कि दक्षिण कश्मीर के आतंकवाद प्रभावित त्राल इलाके में सुरक्षा बलों ने मुठभेड़ में जैश-ए-मोहम्मद के तीन आतंकवादियों को मार गिराया।
