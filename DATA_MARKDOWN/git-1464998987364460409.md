
# പൊലീസ്–അഭിഭാഷക സംഘര്‍ഷം; മാധ്യമങ്ങളെ വിലക്കണമെന്ന ഹര്‍ജി സുപ്രീം കോടതി തള്ളി

Published at: **2019-11-07T12:16:00+00:00**

Author: **veena**

Original: [Anweshanam | Part of A.N.N News Private Limited](http://anweshanam.com/index.php/india/news/delhi-court-conflict.)

ന്യൂഡൽഹി : ഡല്‍ഹിയിലെ പൊലീസ്–അഭിഭാഷക സംഘര്‍ഷം റിപ്പോര്‍ട്ട് ചെയ്യുന്നതില്‍ നിന്ന് മാധ്യമങ്ങളെ വിലക്കണമെന്ന ഹര്‍ജി സുപ്രീം കോടതി തള്ളി. ഹര്‍ജിയില്‍ വാദം കേള്‍ക്കാന്‍ കഴിയില്ലെന്നും ഹര്‍ജിക്കാരന് വേണമെങ്കില്‍ ഹൈക്കോടതിയെ സമീപിക്കാമെന്നും സുപ്രീംകോടതി വ്യക്തമാക്കി. 
അതിനിടെ ഡൽഹി തീസ്ഹസാരി കോടതിയിലെ സംഘർഷങ്ങളെ തുടർന്നുള്ള ബഹിഷകരണം ഒരു വിഭാഗം അഭിഭാഷകർ അവസാനിപ്പിച്ചു. ബഹിഷ്കരണ സമരം പത്തുദിവസത്തേക്ക് നിർത്തിവയ്ക്കണമെന്നായിരുന്നു ബാർ കൗൺസിലിന്റെ ആവശ്യം. കോടതികളിലെത്തുന്ന കക്ഷികളെ തടയില്ലെന്ന് അഭിഭാഷകർ പറഞ്ഞു. 
ഇന്നലെ വലിയ സംഘർഷങ്ങൾ നടന്ന സാകേത് കോടതിയിൽ കക്ഷികൾക്ക് പൂക്കൾ നൽകി ബാർ അസോസിയേഷൻ ഭാരവാഹികൾ കോടതിക്കുള്ളിലേക്ക് സ്വാഗതം ചെയ്തു. ആവശ്യങ്ങളിൽ നിന്ന് പിന്നോട്ടില്ലെങ്കിലും കക്ഷികൾക്ക് നേരിട്ട് ദുരിതത്തിന് മാപ്പു പറയുന്നതായി സാകേത് ബാർ അസോസിയേഷൻ സെക്രട്ടറി ധീർ സിങ് കസാന മനോരമന്യുസിനോട് പറഞ്ഞതായി റിപ്പോർട്ട്.
