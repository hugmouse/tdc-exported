
# వైసీపీ ప్రభుత్వంపై మండిపడ్డ టీడీపీ సీనియర్లు

Published at: **2019-11-07T10:59:49+00:00**

Author: ****

Original: [Andhrajyothy](https://www.andhrajyothy.com/artical?SID=948788)

ADVT
అమరావతి: హైదరాబాద్‌లోని ఆస్తుల కోసమే అమరావతిని భ్రష్టు పట్టించారని మాజీ మంత్రి చినరాజప్ప ధ్వజమెత్తారు. వరదల కథలు మానుకుని ఉచితంగా ఇసుక ఇవ్వాలని డిమాండ్ చేశారు. అగ్రిగోల్డ్‌ బాధితులను ఆదుకునే చర్యలను టీడీపీ ప్రభుత్వం చేపడితే.. తామే చేశామంటూ వైసీపీ నేతలు గొప్పలు చెప్పుకుంటున్నారని ఎద్దేవా చేశారు. ఏ మీడియంలో చదవాలో విద్యార్థులకే వదిలేయాలని సూచించారు. భూములను వైసీపీ నేతలకు దారాదత్తం చేసే కుట్ర జరుగుతుందని ఆయన ఆరోపించారు.
 
అమరావతిలో వేలాది కోట్లతో నిర్మాణాలు జరుగుతున్నాయని సోమిరెడ్డి చంద్రమోహన్‌రెడ్డి అన్నారు. ఇలాంటి నిర్మాణాలు జరుగుతున్నాయని ఇప్పటి వరకు బహుశా వైసీపీ శ్రేణులకు కూడా తెలియదేమోనని వ్యాఖ్యానించారు. ఆ భవనాలన్నింటిని కళ్లకు కట్టినట్టు ప్రజల ముందుంచిన మీడియాపై జీవో 2430 ప్రయోగించినా ఆశ్చర్యపోనక్కరలేదని సెటైర్ వేశారు. ప్రజల కలల అమరావతిలో భారీ భవంతుల నిర్మాణాన్ని ఓర్చుకోలేక.. రాజధానిని నిర్వీర్యం చేయాలనుకోవడం దుర్మార్గమన్నారు. ప్రజా రాజధానికి భూములిచ్చిన రైతులను అవమానిస్తున్నారని ఆవేదన వ్యక్తం చేశారు.
