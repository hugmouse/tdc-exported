
# 
        استقلال فوتبال مدرنی به نمایش می‌گذارد/ تیم باید تقویت شود
      

Published at: **2019-11-02T11:50:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637438/%D8%A7%D8%B3%D8%AA%D9%82%D9%84%D8%A7%D9%84-%D9%81%D9%88%D8%AA%D8%A8%D8%A7%D9%84-%D9%85%D8%AF%D8%B1%D9%86%DB%8C-%D8%A8%D9%87-%D9%86%D9%85%D8%A7%DB%8C%D8%B4-%D9%85%DB%8C%E2%80%8C%DA%AF%D8%B0%D8%A7%D8%B1%D8%AF-%D8%AA%DB%8C%D9%85-%D8%A8%D8%A7%DB%8C%D8%AF-%D8%AA%D9%82%D9%88%DB%8C%D8%AA-%D8%B4%D9%88%D8%AF)

به گزارش بولتن نیوز،  مجید نامجومطلق  درباره برتری 4 بر 2 استقلال مقابل تراکتور در هفته نهم لیگ برتر فوتبال، اظهار داشت: با توجه به کیفیت فنی تراکتور و فوتبال خوبی که استقلال این روزها به نمایش می‌گذارد، پیش بینی می‌شد که بازی سخت و جذاب باشد. تراکتور شروع خوبی در بازی داشت و به گل رسید، اما پس از آن شرایط استقلال متفاوت شد و سبک بازی این تیم تغییر کرد.
استقلال در خط هافبک برتری محسوسی داشت«استقلال توانست بازی را کنترل کنند و در نیمه دوم با تفکرات استراماچونی سه امتیاز را بگیرد.» وی با بیان این جمله افزود: استقلال در خط هافبک برتری محسوسی نسبت به تراکتوری‌ها داشت، آن هم تراکتوری که خط هافبک خوبی دارد و از نظر فنی در سطح بالایی است. شاگردان استراماچونی در شروع بازی به خصوص در خط دفاع لغزش داشتند، اما در نیمه دوم کاملا هماهنگ بوده و فوتبالی را به نمایش گذاشتند که نتیجه‌اش برد قاطع در تبریز بود.
بازگشت حسینی نکته مهمی بودپیشکسوت تیم فوتبال استقلال خاطرنشان کرد: نکته جالب و مهم بازی، بازگشت سیدحسین حسینی به روزهای خوبش بود. با وجود دو گلی که او خورد، روز خوبی را پشت سر گذاشت و توپ‌هایی را مهار کرد که استقلال در شرایط پیروزی قرار داد. نکته دیگری که باید اشاره کنم، تقویت استقلال است. با وجود فوتبال خوبی که آبی‌پوشان به نمایش می‌گذارند، باید در این وضعیت مشکلات را نیز مطرح کرد. استقلال از نظر مهره در پست هافبک بازیساز، دفاع و خط حمله نیاز به بازیکن دارد تا تیم مقتدرتری شود. فراموش نکنیم این تیم باید در سه جبهه لیگ، جام حذفی و آسیا بجنگد و نیازمند است بازیکنان بیشتر و با کیفیتی را جذب کند. تراکتور در نیمه دوم بازیکنانی مثل ساسان انصاری و مسعود شجاعی را به میدان فرستاد و اشکان دژاگه را در نیز روی نیمکت داشت، بازیکنانی که بزرگ و با کیفیت هستند و دیدیم که با حضورشان در زمین شرایط تراکتور بهتر شد.
استراماچونی با این نفرات این سبک فوتبال را به نمایش گذاشته استنامجومطلق با بیان اینکه حیف است که استقلال در نیم فصل دوم تقویت نشود، تصریح کرد: مدیران استقلال باید دست استراماچونی را بیشتر باز کنند. وقتی استراماچونی با این تیم چنین نمایشی ارائه می‌کند، با داشتن بازیکنان بهتر، تیم قوی‌تری خواهد داشت. استقلال مربی صاحب سبکی آورده که با تغییر سیستم در این تیم، نحوه عملکردها را تغییر داده است. استراماچونی با سه دفاع، فوتبال مدرن و جدیدی را به استقلال آورده است. یکسری از تیم‌ها در دنیا نیز با این سیستم بازی می‌کنند. در دوره ما نیز چنین سیستمی استفاده می‌شد، اما تفاوت در نوع چیدمان است و استراماچونی از سبک جدید این سیستم استفاده می‌کند.
سرمربی استقلال از رفتارهای ابتدای فصل خود فاصله گرفته استوی ادامه داد: در شروع فصل، تفکرات استراماچونی جا نیفتاده بود و بازیکنان به مشکل خورده بودند و نتوانستند کیفیت فنی خود را به نمایش بگذارند. شروع فصل را با استراماچونی مرور کنید، او کسی بود که استرس زیادی داشت و آرامش نداشت و من چند بار گفتم که استراماچونی از نظر روحی - روانی باید خودش را کنترل کند تا آرامش به بازیکنان منتقل شود. در حال حاضر، نقطه منفی از استراماچونی نمی‌بینیم و با آرامش کنار خط حضور دارد. استراماچونی در ابتدای فصل پرخاش می‌کرد، با داور درگیر می‌شد و حتی از نیمکت اخراج شد، اما الان از نظر روحی - روانی بهتر شده و با آرامش خود بهترین تصمیمات خود را می‌گیرد.
استقلال با استراماچونی نترس بازی می‌کندپیشکسوت تیم فوتبال استقلال با اشاره به نقش استراماچونی در این تیم یادآور شد: استقلال در حال حاضر با تیم ابتدای فصل قابل قیاس نیست، تیمی که در تبریز نترس بازی کرده و می‌تواند 4 گل به تراکتوری بزند که از نظر فنی بهترین بازیکنان را در اختیار دارد. استراماچونی در بهترین سطح، مربیگری کرده و توانسته با اینترمیلان در بازی‌های حساس یوونتوس را شکست دهد. او مرد روزهای سخت است و کاری کرده که آرامش به بازیکنان منتقل شود تا استقلالی ببینیم که اصولی بازی کند. بهتر است استقلال را با تیم تراکتور به لحاظ نفر به نفر مقایسه کنید. دست سرمربی تراکتور برای تعویض باز بود، اما استراماچونی نه. وقتی سرمربی استقلال با این نفرات چنین سبکی از فوتبال را به نمایش بگذارد، اگر بازیکنان باکیفیتی داشته باشد، شرایط به مراتب بهتری خواهد داشت.
تیم نیاز به بازیکن داردنامجومطلق در خصوص اظهارنظر استراماچونی که به بازیکنانش گفته که نباید هیجان زده شوند، چون مسیر طولانی در پیش دارند، به تسنیم گفت: قطعا حرف استراماچونی درست است. نباید در باد این پیروزی‌ها بخوابیم. اگر اشتباهات و نکات منفی را نبینیم، دچار مشکل می‌شویم. تأکید می‌کنم استقلال نیاز به بازیکن پلی‌میکر مثل پاتوسی دارد. درست است که دیاباته در این دیدار سه گل زد، اما نظر شخصی‌ام این است که آبی‌پوشان یک مهاجم دیگر می‌خواهند. داریوش شجاعیان را در بهترین شرایط از دست دادیم و ممکن است سایر بازیکنان نیز آسیب ببینند.
وی در پایان در واکنش به گزارش عجیب گزارشگر دیدار تراکتور و استقلال گفت: خیلی نمی‌خواهم اظهارنظری داشته باشم، چرا که واکنش ما در زمین رقم خورد. همه نوع و سبک بازی استقلال را دیدند. تراکتور را دوست دارم و واقعا هواداران‌شان پرشور هستند. برای چنین دیداری 70 هزار تماشاگر به ورزشگاه رفته بودند و این شرایط را دیگر در تیم‌های استقلال و پرسپولیس نمی‌بینیم. آنها در شهرستان‌ها نیز تماشاگر دارند. کاری به صحبت‌های گزارشگر بازی ندارم، اما همه بازی را دیدند و نیازی نیست توضیحی بدهیم.
