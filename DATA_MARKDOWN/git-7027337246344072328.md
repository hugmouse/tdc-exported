
# ادعای نتانیاهو: در مقابل ایران می‌ایستیم، آنها می‌خواهند اسرائیل را نابود کنند

Published at: **2019-11-06T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697069/%D8%A7%D8%AF%D8%B9%D8%A7%DB%8C-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%AF%D8%B1-%D9%85%D9%82%D8%A7%D8%A8%D9%84-%D8%A7%DB%8C%D8%B1%D8%A7%D9%86-%D9%85%DB%8C%E2%80%8C%D8%A7%DB%8C%D8%B3%D8%AA%DB%8C%D9%85-%D8%A2%D9%86%D9%87%D8%A7-%D9%85%DB%8C%E2%80%8C%D8%AE%D9%88%D8%A7%D9%87%D9%86%D8%AF-%D8%A7%D8%B3%D8%B1%D8%A7%D8%A6%DB%8C%D9%84-%D8%B1%D8%A7-%D9%86%D8%A7%D8%A8%D9%88%D8%AF-%DA%A9%D9%86%D9%86%D8%AF)


        ایران خشونت خود را گسترش می‌دهد و می‌خواهد به اسرائیل نیز برسد. آنها می‌خواهند اسرائیل را تهدید کنند. می‌خواهند اسرائیل را نابود کنند. ما در مقابلشان می‌ایستیم.
      
نخست‌وزیر رژیم صهیونیستی به رونمایی از نسل جدید سانتریفیوژهای ایران در آستانه گام چهارم کاهش تعهدات برجامی، واکنش نشان داد.
به گزارش ایسنا، به نقل از اسپوتنیک، بنیامین نتانیاهو، نخست‌وزیر رژیم صهیونیستی، در ادامه اتهام زنی‌ها به ایران در زمینه برنامه ‌هسته‌ای، در واکنش به رونمایی نسل جدیدی از سانتریفیوژها در ایران که در آستانه آغاز گام چهارم کاهش تعهدات برجامی ایران انجام شد، ادعا کرد: با توجه به تلاش‌های ایران برای توسعه پروژه تسلیحات هسته‌ای خود و غنی‌سازی اورانیوم برای تولید بمب هسته‌ای، بار دیگر تکرار می‌کنم، هرگز به ایران اجازه توسعه سلاح هسته‌ای را نخواهیم داد. این تنها برای امنیت و آینده خود ما نبوده و برای تامین آینده خاورمیانه و جهان است.
نتانیاهو گفت: ایران خشونت خود را گسترش می‌دهد و می‌خواهد به اسرائیل نیز برسد. آنها می‌خواهند اسرائیل را تهدید کنند. می‌خواهند اسرائیل را نابود کنند. ما در مقابلشان می‌ایستیم.
 
