
# ตร.เกาหลีสอบ'จองกุก'วง'บีทีเอส' ขับผิดกฎชนรถแท็กซี่

Published at: **2019-11-05T11:14:00+00:00**

Author: ****

Original: [เดลินิวส์](https://www.dailynews.co.th/foreign/740137)


        สมาชิกวงบอยแบนด์ของเกาหลีใต้ “บีทีเอส” ถูกตำรวจสอบสวนหลังรับสารภาพเรื่องขับรถชนกับแท็กซี่ตั้งแต่สัปดาห์ที่แล้ว แต่ไม่ได้รับบาดเจ็บอะไร
      
สำนักข่าวรอยเตอร์รายงานจากกรุงโซล ประเทศเกาหลีใต้ เมื่อวันที่ 5 พ.ย.ว่า บริษัทธุรกิจบันเทิง บิ๊ก ฮิต เอ็นเตอร์เทนเมนต์ ของเกาหลีใต้ซึ่งเป็นต้นสังกัดของกลุ่มไอดอลชื่อดังในวงการดนตรี “บีทีเอส” วงดนตรีบอยแบนด์ชื่อดัง แถลงว่า จองกุก นักร้องหนุ่มวัย 22 ปี สมาชิกวงบีทีเอสได้รับสารภาพในทันทีว่า เป็นฝ่ายผิดและกระทำผิดกฎจราจรด้วยการขับรถยนต์ชนกับรถแท็กซี่ เหตุเกิดบนถนนใจกลางกรุงโซลเมื่อสัปดาห์ที่แล้ว จึงถูกเจ้าหน้าที่เรียกสอบสวน แต่ทั้งจอง กุกและฝ่ายผู้เสียหายไม่ได้รับบาดเจ็บร้ายแรงแต่อย่างใด จอง กุกยังได้ทำข้อตกลงกับฝ่ายผู้เสียหายเป็นที่เรียบร้อยแล้วบริษัทต้นสังกัดของจอง กุก แถลงอีกว่า จอง กุกซึ่งมีชื่อจริงว่า ชอน จอง-กุก ได้กล่าวขอโทษต่อผู้เสียหายและแฟนเพลงที่แสดงความวิตกวังกลในเรื่องนี้ แต่ยังไม่มีการเปิดเผยรายละเอียดของอุบัติเหตุที่เกิดขึ้นและสาเหตุ อ้างว่ากำลังอยู่ระหว่างการสอบสวนของตำรวจ แต่สื่อท้องถิ่นรายงานว่า จอง กุก ขับรถฝ่าสัญญาณไฟจราจร ทางตำรวจในเขตยองซานทางตอนกลางของกรุงโซล ปฏิเสธที่จะแสดงความเห็นใดๆอ้างว่าเป็นระเบียบภายในบอยแบนด์ “บีทีเอส”ประกอบด้วยสมาชิก 7 คน ถือเป็นกลุ่มนักร้องเคป็อปที่มีชื่อเสียงของเกาหลีใต้ ประสบผลสำเร็จด้วยผลงานอัลบั้ม 3 ชุดติดกับอันดับ1ของบิลบอร์ดชาร์ตในช่วงเวลาไม่ถึงหนึ่งปี เคยได้รับการเสนอชื่อเข้าชิงรางวัลแกรมมี่ในปี 2562 และยังมีคอนเสิร์ตแสดงในต่างประเทศ ทั้งนิวยอร์กไปจนถึงซาอุดีอาระเบีย เมื่อสัปดาห์ที่แล้วก็เพิ่งจะเสร็จสิ้นเวิลด์ทัวร์ใน 10 เมืองด้วยกัน.เครดิตภาพAP
