
# Азис в траур

Published at: **2019-11-07T11:20:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Azis-v-traur-911919)

Азис не сваля черните дрехи, след като за кратко време починаха баба му и леля му. На последните си участия задължително е с черни дрехи и е значително по-обран в поведението си, като не заляга над типичните си провокации, отбелязаха наблюдателни фенове.
Дори и на пътуването си до Турция през последните дни изпълнителят залага на тъмните нюанси в облеклото си и е по-сдържан в коментарите и снимките си. Баба Станка издъхна на 84 години преди десетина дни. Известната гледачка от Костинброд сама предсказа смъртта си в интервю миналата година, когато сподели, че дните й на тази земя са преброени и тя знае кога ще се случи "новото й прераждане". Възрастната жена беше съсипана, че по-рано беше изгубила една от дъщерите си - Стефка, която е леля на фолкаджията."Не мога да я прежаля! Ще си одя при нея. Писано е", каза с тъга Станка и няколко дни по-късно си отиде от този свят.
Приживе Азис беше много близък с двете жени и често пускаше видеа с тях в социалните мрежи, където се забавляваха и шегуваха. Въпреки двата смъртни случая певецът взема смелото решение да продължи да пее и да не загърбва кариерата си. Едно от последните му участия е в чалготека в Студентски град в столицата, където се появява изцяло в черно. Няма ги пиперливите песни, няма ги вулгарните текстове. Само стойностни парчета, на които гостите на заведението също стабилно се забавляват, пише "България Днес".
В социалните мрежи го няма и типичното му разголване. Цяло лято певецът заливаше феновете си със снимки само по парфюм от екзотични местенца по света. В момента това го няма. Азис е задължително облечен и далеч по-смирен. "Ще стане той като Мадона прочут, но няма да е скоро",пророкува съдбата на Азис покойната му вече баба Станка - гадателката от Костинброд. И засега изпълнителят настойчиво следва думите й, за да продължи пътя си нагоре в музикалната сфера.
