
# Sutra pretežno oblačno, ponegde sa slabom kišom

Published at: **2019-11-02T12:15:04+00:00**

Author: ****

Original: [Novinska agencija Beta](https://beta.rs/vesti/drustvo-vesti-srbija/118782-sutra-pretezno-oblacno-ponegde-sa-slabom-kisom?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

U Srbiji će sutra biti pretežno oblačno, ponegde sa slabom kišom, dok se više padavina očekuje na zapadu i jugozapadu, saopštio je Republički hidrometeorološki zavod (RHMZ).Vetar će biti slab i umeren, u planinskim predelima i košavskom području povremeno jak, južni i jugoistočni, koji će na jugu Banata dostizati i udare olujne jačine. Jutarnja temperatura biće od sedam do 12 , a najviša dnevna od 16 do 22 stepena Celzijusa.U Beogradu će biti pretežno oblačno, povremeno sa slabom kišom. Vetar će biti umeren i jak, jugoistočni. Jutarnja temperatura biće oko 12, a najviša dnevna oko 19 stepeni Celzijusa.U Srbiji će u ponedeljak biti promenljivo oblačno i relativno toplo, mestimično sa kišom. Duvaće umeren i jak, u planinskim predelima i na jugu Banata povremeno olujni, južni i jugoistočni vetar, koji će posle podne i uveče kratkotrajno oslabiti. U utorak će biti toplo uz kratkotrajno razvedravanje, a u sredu novo naoblačenje mestimično sa kišom uz skretanje vetra na severozapadni pravac.U Beogradu se predvidja slično vreme u istom periodu.Biometeorološka prognoza za nedelju, 3. novembar:Usled biometeoroloških prilika oprez je neophodan kod osoba sa varirajućim krvnim pritiskom i psihičkim tegobama. Od meteoropatskih reakcija moguće su pospanost i promenlјivo raspoloženje.
