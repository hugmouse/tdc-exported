
# జాతీయ గీతాలాపన సమయంలో కూర్చునే ఉన్న మెర్కెల్

Published at: **2019-11-01T13:29:32+00:00**

Author: ****

Original: [Andhrajyothy](https://www.andhrajyothy.com/artical?SID=943670)

Ph: 88865 47666ప్రవేశం ఉచితం ADVT
న్యూఢిల్లీ: జర్మనీ ఛాన్సలర్ ఏంజెలా మెర్కెల్ శుక్రవారంనాడు రాష్ట్రపతి భవన్ వద్ద జరిగిన సెరిమోనియల్ రెసెప్షన్‌‌ సందర్భంగా జాతీయ గీతాలాపన జరుగుతుండగా తన సీటులో కూర్చుని ఉండిపోయారు. మెర్కెల్ ఆరోగ్య పరిస్థితుల రీత్యా ఇరుదేశాల జాతీయ గీతాలాపన సమయంలో ఆమెను కూర్చునేందుకు అనుమతించాలంటూ జర్మీనీ ప్రభుత్వం చేసిన విజ్ఞప్తిని భారత్ ఆమోదించింది. జాతీయ గీతాలాపన సమయంలో లేచి నిల్చోవాలనే నిబంధనను మెర్కెల్ విషయంలో సడిలిస్తూ భారత ప్రభుత్వం నిర్ణయం తీసుకుంది.
 
ఇటీవల కాలంలో మెర్కెల్ పలు సందర్భాల్లో నిలుచోవలసిన సందర్భంలో కూర్చునే ఆయా కార్యక్రమాల్లో పాల్గొన్నారు. ఈమధ్యనే డెన్మార్క్ ప్రధానిని బెర్లిన్‌కు ఆహ్వానం పలికే సందర్భంలోనూ ఆమె కూర్చునే స్వాగతం పలికారు. సపోర్ట్ లేకుండా ఆమె ఎక్కువ సేపు నిలుచులోకుండా ఉన్నారని, మెడికల్ కండిషన్ దృష్ట్యా స్వదేశంలోనే కాకుండా, విదేశీ పర్యటన సమయాల్లోనూ ఇదే పద్ధతిని అనుసరించడం అనివార్యమవుతోందని ప్రభుత్వాధికారి ఒకరు వివరించారు. మెర్కెల్ రెండు రోజుల పర్యటన కోసం గురువారం రాత్రి భారత్ చేరుకున్నారు. తన పర్యటనలో భాగంగా ఐజీసీ ద్వైవార్షిక కార్యక్రమంలో పాల్గొనడంతో పాటు ప్రధాని మోదీతోనూ ఆమె సమావేశం కానున్నారు. సుమారు 20 ఒప్పందాలపై మోదీ-మెర్కెల్ సంతకాలు చేసే అవకాశాలున్నాయి. శనివారం సాయంత్రం తిరిగి ఆమె జర్మనీ పయనమవుతారు.
