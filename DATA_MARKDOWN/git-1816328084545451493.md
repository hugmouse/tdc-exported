
# தனது தொலைபேசியும் ஒட்டுக்கேட்கப்படுவதாக மம்தா பானர்ஜி குற்றச்சாட்டு

Published at: **2019-11-02T00:00:00+00:00**

Author: ****

Original: [Dailythnathi.com](https://www.dailythanthi.com/News/India/2019/11/02230913/Mamata-Banerjee-says-Modi-govt-tapping-her-phone.vpf)

புதுடெல்லி, ‘பேஸ்புக்’ நிறுவனத்துக்கு சொந்தமான ‘வாட்ஸ்-அப்’ செயலி, தகவல்களையும், வீடியோக்களையும் பகிர்வதற்கு பயன்படுகிறது. உலகம் முழுவதும் 150 கோடி பேர் ‘வாட்ஸ்-அப்’ பயன்படுத்தி வருகிறார்கள். இந்தியாவில் மட்டும் 40 கோடி பேர் பயன்படுத்தி வருகிறார்கள்.
இந்த சூழலில் இந்தியாவை சேர்ந்த பத்திரிகையாளர்கள், மனித உரிமை ஆர்வலர்கள், மூத்த அரசு அதிகாரிகள் உட்பட பல முக்கிய பிரமுகர்களின் வாட்ஸ்-அப் தகவல்கள், இஸ்ரேல் நிறுவனத்தின் மூலம் உளவு பார்க்கப்படுவதாக தகவல் வெளியானது. இது, உலகம் முழுவதும் பெரும் அதிர்ச்சியை ஏற்படுத்தியது.இந்நிலையில் மோடி அரசாங்கம் தனது தொலைபேசியையும் ஒட்டுக்கேட்பதாக மேற்குவங்க முதல்-மந்திரி மம்தா பானர்ஜி தெரிவித்துள்ளார். இது குறித்து அவர் தெரிவிக்கையில், “"இப்போது எதுவும் பாதுகாப்பாக இல்லை. முன்பு வாட்ஸ்-அப்பை இடைமறிக்க முடியாது என்று நாங்கள் நினைத்தோம். ஆனால், இப்போது வாட்ஸ்-அப்பைக் கூட விட்டுவைக்கவில்லை. இந்த விவகாரத்தை பிரதமர் விசாரிக்க வேண்டும் என்று நான் விரும்புகிறேன்" என்று மம்தா பானர்ஜி கூறினார். மேலும் இந்த பாதுகாப்பு மீறல் குறித்து அரசாங்கம் முழுமையாக அறிந்திருப்பதாகவும் அவர் தெரிவித்தார்.  
