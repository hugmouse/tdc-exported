
# മാവോയിസ്റ്റ് കൂട്ടക്കൊല: ജുഡീഷ്യല്‍ അന്വേഷണം വേണമെന്ന് ചെന്നിത്തല

Published at: **2019-11-03T21:29:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/kerala/news/Maoist-encounter-need-judicial-inquiry-chennithala)

തിരുവനന്തപുരം: മാവോയിസ്റ്റ് കൂട്ടക്കൊലയില്‍ ജുഡീഷ്യല്‍ അന്വേഷണം വേണമെന്ന് പ്രതിപക്ഷ നേതാവ് രമേശ്‌ ചെന്നിത്തല. ആഭ്യന്തര വകുപ്പ് ഭരിക്കാൻ പിണറായി വിജയന് ത്രാണിയില്ലെന്നു ഓരോ ദിവസവും തെളിയിച്ചുകൊണ്ടിരിക്കുകയാണെന്ന് ചെന്നിത്തല പറഞ്ഞു. 
സ്വന്തം പാർട്ടിക്കാരുടെ പേരിലും അന്യായമായി യു എ പി എ ചുമത്തികൊണ്ടിരിക്കുകയാണ്. പോലീസിന്റെ അഴിഞ്ഞാട്ടമാണ് കേരളത്തിൽ നടന്നുകൊണ്ടിരിക്കുന്നത്. തടയാൻ പിണറായി വിജയന് കഴിയുന്നില്ലെങ്കിൽ ഇകാര്യം തുറന്നു പറയണം.
വ്യാജഏറ്റുമുട്ടൽ സംഭവത്തിൽ മജിസ്റ്റീരിയൽ അന്വേഷണം പോരാ. നിലമ്പൂർ നടന്ന മാവോയിസ്റ്റ് കൊലപാതകത്തിൽ നടന്ന മജിസ്റ്റീരിയൽ അന്വേഷണത്തിന്റെ റിപ്പോർട്ട് കോടതിയിൽ ഇതേവരെ സമർപ്പിച്ചിട്ടില്ല. അട്ടപ്പാടിയിൽ നടന്ന മാവോയിസ്റ്റ് വേട്ടയെപറ്റി ജുഡീഷ്യൽ അന്വേഷണം അനിവാര്യമാണെന്ന് അദ്ദേഹം പറഞ്ഞു.
