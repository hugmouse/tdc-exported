
# Directorul general adjunct al grupului Orange anunţă la Bucureşti că România este prima ţară în care operatorul lansează servicii 5G

Published at: **2019-11-05T00:00:00+00:00**

Author: ****

Original: [BusinessMagazin](https://www.businessmagazin.ro/actualitate/directorul-general-adjunct-al-grupului-orange-anunta-la-bucuresti-ca-romania-este-prima-tara-in-care-operatorul-lanseaza-servicii-5g-18542178)

România este prima ţară în care grupul francez Orange, unul dintre cei mai mari jucători de pe piaţa globală de telecom, va lansa servicii de comunicaţii 5G, a anunţat la Bucureşti, în cadrul unei conferinţe de presă Ramon Fernandez, director general adjunct, şi director pentru operaţiunile din Europa al Orange.
România este o piaţă importantă pentru grup, în care investiţiile au atins până în prezent 3,5 mld. euro, a declarat Fernandez. Iniţial serviciile 5G ale Orange vor fi disponibile în câteva oraşe, ca parte a unei oferte comerciale dedicate care include printre altele acces nelimitat la internet.
Odată cu lansarea Orange devine al treilea jucător care oferă servicii 5G pe piaţa locală, după Vodafone şi RCS&RDS / Digi care au făcut deja acest pas.
