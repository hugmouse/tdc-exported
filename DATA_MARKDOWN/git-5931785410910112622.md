
# Zvezdini klinci napravili dobru uvertiru: Totenhem pao na krovu!

Published at: **2019-11-06T17:50:17+00:00**

Author: **Milos**

Original: [Sportska centrala](https://www.sportskacentrala.com/2019/11/06/zvezdini-klinci-napravili-dobru-uvertiru-totenhem-pao-na-krovu/)

Crvena zvezda U-19 – Totenhem U-19 2:0 (0:0)Radulović 69′, Piplica 90+3′
Na stadionu Voždovca u Zaplenjskoj ulici odigrana je utakmica četvrtog kola Lige šampiona za mlade između Crvene zvezde i Totenhema.
Slavili su beogradski crveno-beli rezultatom 2:0, i napravili dobru uvertiru pred meč ovih klubova u elitnom rangu evropskog klupskog fudbala.
Crvena zvezda: Katić, Mitrović, Blagojević, Matić (od 67. Miletić), Lukić, Milikić, Pantović (od 70. Bačanin), Novaković, Burmaz (od 90. Piplica), Radulović, Babić.
Totenhem: De Bie, Ejoma, Sirken, Bouden, Binks, Volkot, Oukli-Bote (od 78. Poketino), Vajt, Robson (od 67. Vitaker), Benet, Markandej (od 84. Peder).
Nakon početnog ispitivanja snaga, do prve šanse su stigli domaći. Burmaz, koji je debitovao i za seniorski tim, šutirao je tik pored stative sa ivice šesnaesterca u 13. minutu. Zvezda je imala dominaciju u posedu u prvih pola sata igre, a gosti su zapretili preko Vajta, ali mladi veznjak nije bio precizan.
Crveno-beli juniori su najbolju priliku u prvom poluvremenu imali u 39. minutu. Matić je sjajno uposlio Pantovića koji je izbio sam na golmana De Biea, ali je bio neprecizan u završnici. Do kraja pvog dela udarac je okušao i Novaković, koji je šutirao pravo u golmana gostiju sa nekih 18 metara.
Iako je Totenhem uspostavio svoju igru u nastavku, prvi do gola su stigli domaći. Zvezda je povela u 69. minutu pogotkom Andrije Radulovića, koji je dobio duel sa štoperom domaćih i iskosa sa leve strane savladao nemoćnog golmana De Biea.
Do kraja su gosti pokušavali da dođu do izhednačenja, ali je mreža golmana Katića ostala netaknuta. Katić je fantastično intervenisao nakon udarca Beneta u sudijskoj nadoknadi.
Tačku na ovaj susret stavio je Petar Piplica u poslednjim trenucima susreta, rezantnim udarcem nakon asistencije petom Babića.
Zvezda je ostvarila drugi trijumf u Ligi šampiona za mlade i druga je sa sedam bodova, tri više od Totenhema. Izabranici Slavoljuba Đorđevića su se naneki način revanširali vršnjacima iz Londona za poraz od 9:2, ali međusobni skor će odlučivati samo ukoliko dve ekipe imaju isti broj bodova na kraju takmičenja u B grupi.
U narednom kolu, u Beogradu gostuje minhenski Bajern.
