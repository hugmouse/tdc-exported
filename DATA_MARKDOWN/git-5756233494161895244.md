
# بیماری خاموش و کشنده قرن را جدی بگیرید!

Published at: **2019-11-02T09:00:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619358/%D8%A8%DB%8C%D9%85%D8%A7%D8%B1%DB%8C-%D8%AE%D8%A7%D9%85%D9%88%D8%B4-%D9%88-%DA%A9%D8%B4%D9%86%D8%AF%D9%87-%D9%82%D8%B1%D9%86-%D8%B1%D8%A7-%D8%AC%D8%AF%DB%8C-%D8%A8%DA%AF%DB%8C%D8%B1%DB%8C%D8%AF)


        رئیس انجمن دیابت استان البرز با بیان اینکه بسیاری از مبتلایان به دیابت از بیماری خود اطلاعی ندارند، گفت: مهمترین اصل در کاهش احتمال ابتلا به دیابت پیشگیری است.
      

        آفتاب‌‌نیوز :
      
دکتر داریوش جلیلی نشست هماهنگی برگزاری همایش تخصصی هفته دیابت، درخصوص اهداف برگزاری این همایش و اهمیت آموزش‌های پیشگیری در خصوص بیماری دیابت در جامعه اظهار کرد: اکنون بسیاری از بیماران مبتلا شده به دیابت از ابتلای خود به این بیماری اطلاعی ندارند و لازم است در این زمینه آموزش‌های لازم به آنها داده شود.
جلیلی افزود: ضمن اینکه مهمترین اصل در کاهش احتمال ابتلا به دیابت پیشگیری است که این امر هزینه‌ای ندارد و با رعایت اصول سلامتی محقق می‌شود و لازم است با آموزش‌های متناسب در قالب این همایش‌ها راه‌های کاهش احتمال ابتلا به دیابت ارائه شود که در این صورت، به طور حتم آمار ابتلا به دیابت و هزینه‌های ناشی از این بیماری کاهش می‌یابد.
رئیس انجمن دیابت استان البرز ادامه داد: براساس برنامه‎‌ریزی‌های انجام شده توسط انجمن دیابت در استان و با همکاری نهادهای مرتبط مانند اداره کل تعاون،کار و رفاه اجتماعی، دانشگاه علوم پزشکی، تشکلات کارگری وکانون بازنشستگان کارگری البرز و شهرداری کرج، این همایش با حضور بیش از هزار نفر از علاقه‌مندان و مردم به صورت رایگان در سالن شهیدان نژاد فلاح مصادف با روز جهانی دیابت و در هفته ملی دیابت در استان البرز برگزار می‌شود.
در ادامه حسین فلاح‌نژاد سرپرست اداره کل تعاون، کار و رفاه اجتماعی البرز گفت: دیابت بیماری خاموش قرن است که باید همه گروه‌های سنی به ویژه سنین میانسالی آن را جدی بگیرند تا از عوارض این بیماری جلوگیری شود زیرا بسیاری از افراد از این بیماری خود بی اطلاع بوده و این همایش‌های آموزشی می‌تواند در راستای افزایش سطح آگاهی مردم و ارتقای سطح سلامت شهروندان بسیار موثر و آگاهی بخش بوده و با توجه به اصل پیشگیری مقدم بر درمان موجب کاهش هزینه‌های ناشی از درمان بیماری شود.
سرپرست اداره کل تعاون،کار و رفاه اجتماعی در ادامه اضافه کرد: هدف از برگزاری این همایش‌های آموزشی آن است که فضایی فراهم شود که با آگاهی از خطرات این بیماری، راه‌های پیشگیری و درمان دیابت تشریح گردد و در این راه برای زندگی سالم مردم فرهنگ سازی شده و جامعه‌ای سلامت، ‌پویا و عاری از بیماری داشته باشیم.
وی با تاکید بر اینکه اجرای این برنامه‌های آموزشی در خصوص پیشگیری از دیابت و نیز سبک زندگی سالم در محیط‌های کار وتولید و جامعه کارگری به عنوان جامعه هدف اداره کل تعاون،کار و رفاه اجتماعی می‎تواند در پویایی و نشاط و سلامت نیروی کار بسیار مثمر ثمر باشد عنوان کرد: درصدد هستیم در این اداره کل با توجه به شیوع بیماری دیابت و خطرات وهزینه‌های ناشی از درمان این بیماری برای مردم به ویژه جامعه کار و تولید با همکاری انجمن دیابت و دانشگاه علوم پزشکی و ظرفیت تشکلات کارگری استان به منظور آگاهی‌بخشی و پیشگیری از این بیماری در واحدهای تولیدی زمینه برگزاری آموزش‌هایی برای پیشگیری و روش زندگی سالم برای بهداشتیاران و کارگران در محیط کار را فراهم آوریم .
‌همایش رایگان علمی وآموزشی روز جهانی دیابت در استان البرز روز 20 آبان 1398 در سالن شهیدان نژاد فلاح شهرستان کرج از ساعت 8 صبح الی 12 ظهر جهت آگاهی مردم استان البرز وشهرستان کرج از خطرات ناشی از بیماری دیابت به صورت آزاد برای عموم برگزار می شود .
