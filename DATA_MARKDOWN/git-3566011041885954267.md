
# چرخ اقتصاد آمریکا را دیگر کشورها می چرخانند/۱۳ آبان‌ یکبار دیگر پرچم اسرائیل و آمریکا را به آتش می‌کشیم/ شرایط امروز دنیا مناسب بشریت نیست

Published at: **2019-11-01T15:07:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543892.html/%DA%86%D8%B1%D8%AE-%D8%A7%D9%82%D8%AA%D8%B5%D8%A7%D8%AF-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%AF%DB%8C%DA%AF%D8%B1-%DA%A9%D8%B4%D9%88%D8%B1%D9%87%D8%A7-%D9%85%DB%8C-%DA%86%D8%B1%D8%AE%D8%A7%D9%86%D9%86%D8%AF----%D8%A2%D8%A8%D8%A7%D9%86--%DB%8C%DA%A9%D8%A8%D8%A7%D8%B1-%D8%AF%DB%8C%DA%AF%D8%B1-%D9%BE%D8%B1%DA%86%D9%85-%D8%A7%D8%B3%D8%B1%D8%A7%D8%A6%DB%8C%D9%84-%D9%88-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%A8%D9%87-%D8%A2%D8%AA%D8%B4-%D9%85%DB%8C-%DA%A9%D8%B4%DB%8C%D9%85--%D8%B4%D8%B1%D8%A7%DB%8C%D8%B7-%D8%A7%D9%85%D8%B1%D9%88%D8%B2-%D8%AF%D9%86%DB%8C%D8%A7-%D9%85%D9%86%D8%A7%D8%B3%D8%A8-%D8%A8%D8%B4%D8%B1%DB%8C%D8%AA-%D9%86%DB%8C%D8%B3%D8%AA)

آمریکا بزرگترین بدهکار جهانی است و چرخ اقتصاد خود را طریق چپاول نفت و سرمایه دیگر کشورها می چرخاند.
به گزارش شبکه اطلاع رسانی راه دانا؛ به  نقل از گلستان ما؛ حجت الاسلام رضا کشیری در خطبه هایعبادی سیاسی نماز جمعه کلاله،  اظهار کرد: منافقین به عنوان ستون پنجم دشمن، خیانت های زیادی در حق ایران و مردم آن کردند.
وی افزود: در گذشته نفوذ آمریکا به اندازه ای بود که نوکران و سینه چاکان وی در داخل کشور، مطیع بی چون و چرایی آنها بودند؛ تا اندازه ای که دست آمریکا حتی به خون دانش آموزان ما نیز آلوده شد.
امام جمعه کلاله تاکید کرد: در حالی که در آن زمان هیچ کشوری توان و جرات مقابله با آمریکا را نداشت، امام خمینی (ره) جمله آمریکا هیچ غلطی نمی تواند بکند را در تریبون ها بیان کرد.
وی با بیان نقش آمریکا، اسرائیل و برخی از سران کشورهای عربی در اغتشاشات اخیر لبنان و عراق، گفت: این کشورها نمی توانند وحدت بین ایران و دیگر کشورهای اسلامی را تحمل کنند.
کشیری گفت: کشور آمریکا که خود بیشترین مشکلات و معضلات را دارد؛ نمی تواند منجی دیگر کشورهای باشد و مسلما با عنوان منجی برای چپاول و غارت کشورها به میدان می آید.
امام جمعه کلاله تاکید کرد: آمریکا بزرگترین بدهکار جهانی است و چرخ اقتصاد خود را طریق چپاول نفت و سرمایه های دیگر کشورها می چرخاند.

        شایعه کشتن بغدادی تنها یک فریب انتخاباتی است
      
وی تصریح کرد: شایعه کشتن ابوبکر بغدادی که نوکر و دست پروده آمریکا و اسرائیل است؛ فریب جدید آنها و با هدف انتخاباتی و در نزدیکی انتخابات ریاست جمهوری امریکا است.
امام جمعه گالیکش هم درخطبه های سیاسی عبادی نماز جمعه گفت: در راهپیمایی یوم‌الله ۱۳ آبان همه با هم در کنار هم قرار بگیریم و یک بار دیگر پرچم اسرائیل و آمریکا را لگد کوب کنیم و آن را به آتش بکشانیم.
حجت الاسلام سید محمد دلبری ضمن توصیه خود و نمازگزاران جمعه گالیکش به رعایت تقوا الهی و ترک گناهان و محرمات گفت: امام حسن عسگری علیهم‌السلام خاتم حرکت انسان ۲۵۰ ساله بودند.
وی افزود: چهارشنبه آینده مصادف با سالروز شهادت امام حسن عسکری علیهم‌السلام و آغاز امامت امام زمان (عج) است؛ مقام معظم رهبری دوران پس از رحلت پیامبر گرامی اسلام تا شهادت امام عسکری علیهم‌السلام را به منزله عمر و حرکت یک انسان ۲۵۰ ساله دانستند که همه این اوصیا بر حق پیامبر خدا در یک مسیر حرکت کردند و یک حرکت را دنبال کردند.
خطیب جمعه گالیکش اضافه کرد: وظیفه امام عسکری علیهم‌السلام در این رابطه بیشتر است، هر چند آماده کردن دوران غیبت امام عصر (عج) در دوران ائمه دیگر زمینه سازی شد اما بیشترین زحمت در دوران امام عسکری انجام گرفته است.
به گفته حجت‌الاسلام دلبری، پس از امام عسکری دوران غیبت امام عصر (عج) و نواب عام آن حضرت شروع شد، مرجعیت و مدیریت دینی و الهی که همان ولایت فقیه است، همان ولایت فقیهی که خیلی تاثیرگذار بوده است.
امام جمعه گالیکش تصریح کرد: ولایت فقیه جامعه اسلامی را نجات داد و حفظ کرد و در موقعیت فعلی هم اینگونه است و باید قدر این نعمت را بدانیم.

        سفارت خانه‌های آمریکا یا لانه های شیطان
      
حجت‌الاسلام با اشاره به مطلب فوق گفت: همانطور که از نامش معلوم است سفارت خانه به مکانی می‌گویند که در آنجا کارهای سیاسی که مربوط به آن کشور است انجام می‌شود، اما آمریکا سفارت خانه‌های خودش را در ایران و کشورهای دیگر را تبدیل به لانه جاسوسی و لانه‌های شیطان کرده است.
وی افزود: تمامی شیطنت‌ها، ایجاد بحران‌ها در کشورها بین مردم و دولت‌ها خصوصا کشورهای اسلامی زیر سر آمریکا بوده و هست و کشورها این را متوجه شده‌اند، با همه این شیطنت‌ها که ۴۰ سال است زمان برده می‌بینید که به جایی نرسیده‌اند و دوران افول آمریکا رسیده است و مردم ما در کنار یکدیگر رو به پیشرفت هستیم.
خطیب جمعه گالیکش با اشاره به اینکه شرایط کنونی کشور شرایط حساسی است گفت: جبهه استکبار و ایادی بدبختشان با تمام توان در برابر انقلاب اسلامی ایستاده‌اند می‌طلبد که ما هم در راهپیمایی یوم‌الله ۱۳ آبان همه با هم در کنار هم قرار بگیریم و یک بار دیگر پرچم اسرائیل و آمریکا را لگد کوب کنیم و آن را به آتش بکشانیم.

        هلاکت ابوبکر البغدادی درس عبرت برای کسانی که به آمریکا و غرب دل می‌بندند
      
امام جمعه گالیکش با اشاره به رویدادهای بین‌المللی گفت: ایران اسلامی آماده می‌شود تا گام چهارم کاهش تعهدات برجامی خود را دقت و همت بیشتری بردارد، چون اتحایه اروپا هم به وعده‌های خودش به مانند آمریکا عمل نکرده است، دشمنی ان‌ها نیز با ملت ما کمتر از آمریکا نبوده و نیست. می‌طلبد مسئولین ما بیایند و ایران اسلامی را در مباحث هسته‌ای به جایگاه خودش برسانند. حق این مردم و مسئولین است که از این نعمت خدایی بهره‌مند باشند و استفاده کنند.
وی با اشاره به مسائل اخیر عراق و لبنان گفت: باز هم دست آمریکا، اسرائیل و برخی از حکام بدبخت منطقه در این ماجرا مشاهده می‌شود، اختلافی ایجاد کردند در بین برخی از مردم در شهرهای عراق، مطالبات مردم به حق و بجا است و با فستد، گرانی و ... باید مقابله بشود اما باید مواظب نفوذی‌ها باشند تا مشکلاتی برای آن‌ها به وجود نیاید.
حجت‌الاسلام دلبری اظهار کرد: خبر هلاکت ابوبکر البعدادی هم نتوانست رییس جمهور آمریکا را نجات دهد، داعش را خود آمریکا ایجاد کرده است و با این بهانه‌ها نمی‌توانید مردم را فریب دهید آن هم در آستانه انتخابات آمریکا با سیاستی که رییس جمهور قبلی که استفاده شده است.
وی افزود: هلاکت ابوبکر البغدادی درس عبرتی است برای کسانی که به آمریکا و غرب دل می‌بندند. پس از هلاکت بن‌لادن، قزافی، ملاعمر، صدام و ... سرانجام نوبت البغدادی رسید، سیاست آمریکا این بوده و است.

        مبارزه با استکبار باید به‎ یک فرهنگ تبدیل شود
      
آیت‌الله سید کاظم نورمفیدی امروز در خطبه‌های عبادی سیاسی نماز جمعه گرگان، اظهار کرد: دشمن درصدد ایجاد اختلاف و تفرقه بین مسلمانان است و در این راه افرادی داخلی به آنان کمک کنند در بند شیطان هستند.
وی با اشاره به حوادث تاریخی مهم 13 آبان ماه ، افزود:  امام راحل پس از تصویب کاپیتولاسیون بسیار منقلب بود و همچون آتشفشان برافروخته شده بود چراکه نوامیس این مملکت و مردم را فروخته بودند و در صورت اهانت مستشاران آمریکایی به ناموس مردم،  کسی حق محاکمه و تعرض به آنها را نداشت اما ایشان در آنروزها سکوت نکردند و لب به اعتراض گشودند و  شبانه به ترکیه تبعید شدند.
امام جمعه گرگان با تاکید بر اینکه مبارزه با استکبار باید به‎ یک فرهنگ تبدیل شود و این مهم باید در اقصی نقاط دنیا دنبال شود، تصریح کرد:  در 13 آبان 1357 کشتار دانش‌آموزان معترض اتفاق افتاد و دردانشجویان پیرو خط امام  نیز به سفارتخانه آمریکا ریختند و این جاسوسخانه را تسخیر کردند.
وی ادامه داد: روز 13 آبان به‎عنوان روز دانش‎آموز و مبارزه با استکبار جهانی نامگذاری شده است و ملت ایران و همه ملت‎ها باید بدانند شرایطی که امروز بر دنیا حاکم است مناسب بشریت نیست، هیچ کشوری در مصونیت قرار ندارد چراکه کار دشمنان فتنه‎انگیزی است.
نورمفیدی به شهادت طیب و اسماعیل حاج‎رضایی هم اشاره کرد و افزود: این دو شهید بزرگوار در حادثه 15خرداد مشارکت داشتند، در حالی که نیروهای رژیم پهلوی از آنها می‎خواستند جمله‎ای علیه امام بگویند اما این دو شهید حاضر  به این کار نشدند.
30 درصد غذای ایران در سطل زباله می‎رود
نماینده ولی فقیه در گلستان در ادامه ایران را براساس آمارهای سازمان فائو جزء سه کشور نخست تولید ضایعات غذا در جهان نام برد و خاطرنشان کرد: براین اساس ایران به اندازه ۱۰ کشور اروپایی ضایعات غذایی دارد که این میزان سالانه به اندازه ۱۵ میلیارد دلار می‎رسد و ضایعات غذایی به این مقدار برای کشور اسلامی ایران پسندیده نیست.
وی اذعان کرد: متأسفانه 30 درصد غذای ایران در سطل زباله می‎رود که می‎تواند غذای 21میلیون نفر را تأمین کند.
نورمفیدی متذکر شد: قرآن کریم اسراف‎کنندگان را سخت محکوم کرده و آنهایی که ریخت و پاش و اسراف دارند از آنها به عنوان برادران شیطان یاد شده است. اما چرا باید در ایران اسلامی و کشور اهل البیت(ع) شاهد چنین شرایطی باشیم.

        30 درصد محصولات کشاورزی ما ضایعات می‎شود
      
وی اضافه کرد:  متأسفانه 30 درصد محصولات کشاورزی ما نیز ضایعات می‎شود و هدر می‌رود، لذا باید نسبت به این مسائل فرهنگ‎سازی شود و برای جلوگیری از هدررفت آن  برنامه‎ریزی و چاره‎اندیشی شود.
نورمفیدی اذعان کرد: اگر خواهان توسعه کشورمان هستیم باید بساط برخی رفتارهای نادرست برچیده شود و امکانات موجود به بهترین شکل مورد استفاده قرار بگیرد.
نماینده ولی فقیه در گلستان در ادامه سوزاندن کاه وکلش و بقایای گیاهی را امری نادرست خواند و افزود: بارها بیان کردم که سوزاندن کاه‎وکلش اقدام درستی نیست و باید از انجام آن پرهیز شود چراکه این اقدام زمین و خاک را نابود می‎کند.
    امام جمعه گنبدکاووس گفت: نقشه دشمن تغییر محاسبه مردم و مسئولین است و می خواهند با تغییر تحلیل مردم نشانه ها  عوض شود و مردم بجای سینه دشمن دوست را نشانه بگیرند و نباید بگذاریم با سیاه نمایی های استکبار تحلیل های ما عوض شود.   حجت الاسلام محمود ترابی با عنوان این مطلب در خطبه های نماز جمعه این هفته در ایام تسخیر لانه جاسوسی به عنوان روز مبارزه با استکبار به تلاش های دشمن برای مقابله با ایران و تغییر معادلات منطقه اشاره کرد.   وی اذعان کرد:  در لبنان  هماهنطورکه مقام معظم رهبری بر توجه بیشتر بر امنیت  توصیه کردند می بینیم که نقشه دشمن ایجاد ناامنی است  و همه خوبی ها در بستر امنیت عمومی اتفاق می افتد و اگر ناامنی باشد هیچ ظرفیتی به فعلیت نمی رسد.   حجت الاسلام ترابی ادامه داد: حال که اولویت دشمن ایجاد ناامنی است باید اولویت ما ایجاد امنیت و حفظ آن باشد و این توصیه ویژه مقام معظم رهبری مبنی بر راهبرد امنیت به مردم عراق و لبنان است که درخواست های خود را در چاچوب ساختارهای قانونی پیگیری کنند.   وی ادامه داد: نقشه دشمن ایجاد آشوب ، استعفای قدرت و حذف ساختارهای قدرت  و در خلا قدرت، ایجاد ناامنی و سپس دخالت و ایجاد استبداد است که مردم به هر حکومتی حتی مستبد برای مقابله با ناامنی راضی باشند.   خطیب جمعه گنبدکاووس همچنین به اعلام علنی آمریکا در خصوص هزینه کردن این کشور برای ناامن کردن ایران که پشت پرده آن سرویس های اطلاعاتی غرب، پول های مرتجعین منطقه و و یک پادگان و قرارگاه واریز کننده شیطنت به نام مرکز اعتدال در عربستان اشاره کرد.   وی در ادامه تصریح کرد: برای ایجاد زیرساخت های این پادگان دوسال زمان صرف شده است و 10 هزار کارمند دارد که هر یک با 10 اکانت فیک در فضای مجازی برای ایجاد ناامنی در منطقه کار می کنند. کاری مشابه آنچه در انتخابات 96 انجام شد و  در جریان اعتراضات عراق و تغییر مطالبات عمومی از طریق این مرکز رخ داد.   امام جمعه گنبدکاووس گفت: پایگاهی برای تغییر محاسبات ایجاد کرده اند که منطقه را تحت تاثیر قرار دهند و این ضرورت توجه و هوشیاری نسبت به سیاه نمایی ها را نشان می دهد و باید تحلیل درستی از وقایع داشته باشیم.   ایران  به برکت انقلاب اسلامی مدیریت تبدیل مسئله به موضع برتر را کسب کرده است   وی اضافه کرد: نباید امید خود را از دست بدهیم چرا که طبق تحلیل مقام معظم رهبری هر چه دشمن بیشتر هزینه کند بیشتر ضرر خواهند کرد چون ما مدیریت تبدیل مسئله و مشکل به فرصت و موضع برتر را در انقلاب اسلامی را کسب کرده ایم.   حجت الاسلام محمود ترابی همچنین اذعان کرد: گام چهارم در باب تنبیه دشمن را 16 آبان با باید همین گام های قوی و محکم برداریم تا به عزت و استقلال بدون نقص دسترسی پیدا کنیم.   وی با اشاره به  روز بسیج دانش آموزی  و تبریک ، توصیه به وقت نشانی، قدر دانی و استفاده از ظرفیت ،از همه مردم برای شرکت در راهپیمایی 13 آبان  دعوت کرد و گفت: به تاسی از سخنان مقام معظم رهبری ایستادگی در مقابل دنیای پوشالی استکبار را کاری حسینی در این زمانه است  و از آموزش و پرورش انتظار بیشتری برای حضور پررنگ و پرشور  داریم.   گفتنی است در نماز جمعه این هفته نمایندگانی از بسیج دانش آموزی و شورای تببین مواضع سیاسی دانشجویی با قرائت بیانیه هایی ضمن اعلام انزجار از استکبار جهانی شعار مرگ بر آمریکا را نه از روی احساس بلکه بر اساس عقلانیت و واقع بینی اعلام کردند.   همچنین نماینده بسیج دانش آموزی در این بیانیه خواستار اجرای سند تحول بنیادین آموزش و پرورش که همگام با بیانیه گام دوم انقلاب است به جای اجرای پنهانی سند 2030 در آموزش و پرورش شد.   انتهای پیام/
 
