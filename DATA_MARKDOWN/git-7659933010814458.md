
# معترضان وارد مقر انجمن بانک های لبنان در بیروت شدند

Published at: **2019-11-01T15:00:00+00:00**

Author: ****

Original: [الشرق الاوسط فارسی](https://aawsat.com/persian/home/article/1971891/%D9%85%D8%B9%D8%AA%D8%B1%D8%B6%D8%A7%D9%86-%D9%88%D8%A7%D8%B1%D8%AF-%D9%85%D9%82%D8%B1-%D8%A7%D9%86%D8%AC%D9%85%D9%86-%D8%A8%D8%A7%D9%86%DA%A9-%D9%87%D8%A7%DB%8C-%D9%84%D8%A8%D9%86%D8%A7%D9%86-%D8%AF%D8%B1-%D8%A8%DB%8C%D8%B1%D9%88%D8%AA-%D8%B4%D8%AF%D9%86%D8%AF)

گروهی از معترضان وارد مقر انجمن بانک ها در بیروت شدند. معترضان درب ورودی اصلی محل را بستند.به گزارش خبرگزاری آلمان شهروندان لبنانی به سیاست های وام بانکی و ربط اقتصاد کشور به دلار اعتراض دارند و خواستار استرداد پول های غارت شده توسط بانک ها هستند.گروهی از معترضان روز جمعه (اول نوامبر) وارد مقر انجمن بانک ها در محله جمیزه در بیروت شد و درب اصلی آنجا را بستند.معترضان با انتشار بیانیه ای از درون ساختمان خواستار «اعطای وام مسکن و وام های دیگر با لیره لبنان شدند تا سرنوشت قشر فرودست با دلار گره نخورد».در این بیانیه همچنین به « ایجاد ساختار جدید برای اعطای وام بدون سودهای بالا به قشر فرودست و لزوم عدم وابستگی اقتصاد به دلار و بازگشت پول های غارت شده و سودهای غیر قانونی از سوی بانک ها به مالباختگان» اشاره شده است.معترضان توسط ماموران از مقر انجمن بانک ها در جمیزه خارج و ۴ نفر بازداشت شدند. ماموران همچنین جوانی را که با ماشین از کنار خودروی حامل افراد بازداشتی رد می شد دستگیر کردند.بانک های لبنان پس از ۱۴ روز تعطیلی به دلیل اعتراضات مردمی روز جمعه (اول نوامبر) باز شدند.سخنرانی پرزیدنت میشل عون در شامگاه پنجشنبه (۳۱ اکتبر) نه تنها خشم و نارضایتی معترضان فروننشاند بلکه معترضان همان شب جمعه برخی از جاده های واقع در منطقه بقاع (شرق لبنان) و بیروت و نیز بخش های شمالی کشور را بستند.ماموران امنیتی صبح جمعه (اول نوامبر) جاده های مسدود شده در بیروت را گشودند.سعد حریری نخست وزیر لبنان روز سه شنبه (۲۹ اکتبر) از سمت خود کناره گیری کرد. او گفت که در واکنش به خواست عده فراوانی از مردم لبنان که برای تغییر به خیابان ها ریختند و نیز به منظور لزوم تامین امنیت کشور در این لحظات تاریخی استعفا می کند.حریری ۱۳ روز پس از آغاز اعتراضات مردمی استعفای خود را مقام نخست وزیری اعلام کرد.میشل عون هنوز درخواستی برای آغاز رایزنی پارلمان برای معرفی نخست وزیر مطرح نکرده است.بنا به اطلاعات غیر رسمی میشل عون احتمال هفته آینده نمایندگان را برای رایزنی در راستای معرفی نخست وزیر فرا می خواند.اعتراضات مردمی در لبنان ۱۷ اکتبر در مرکز بیروت آغاز شد و به سرعت به سراسر کشور سرایت کرد. مردم در آغاز به قانون مجلس برای اعمال مالیات بر تماس های واتساپ اعتراض داشتند.حریری ۱۳ روز پس از آغاز اعتراضات از مقام نخست وزیری لبنان استعفا کرد.
