
# دانشجویان با چه برنامه‌هایی به استقبال 13 آبان می‌روند؟

Published at: **2019-11-02T16:56:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544224.html/%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86-%D8%A8%D8%A7-%DA%86%D9%87-%D8%A8%D8%B1%D9%86%D8%A7%D9%85%D9%87-%D9%87%D8%A7%DB%8C%DB%8C-%D8%A8%D9%87-%D8%A7%D8%B3%D8%AA%D9%82%D8%A8%D8%A7%D9%84-13-%D8%A2%D8%A8%D8%A7%D9%86-%D9%85%DB%8C-%D8%B1%D9%88%D9%86%D8%AF-)

هر سال با فرارسیدن 13 آبان دانشجویان و تشکل‌های دانشجویی در دانشگاه‌های کشور برنامه‌های مختلفی را برگزار می‌کنند؛ امسال هم برنامه‌های متنوعی در دانشگاه‌ها برگزار خواهد شد.
به گزارش شبکه اطلاع رسانی راه دانا؛ 13 آبان و روز تسخیر لانه جاسوسی آمریکا همواره برای دانشجویان از جایگاه ویژه‌ای برخوردار بوده و این روز به عنوان یکی از روزهای مهم در تقویم ایران جای گرفته است. بر همین اساس هر ساله با فرا رسیدن ایام 13 آبان دانشجویان و تشکل‌های دانشجویی در دانشگاه‌های مختلف با برگزاری برنامه هایی 13 آبان و روز ملی مبارزه با استکبار را گرامی ‌می‌دارند.
امسال هم تشکل‌های دانشجویی برنامه‌های مختلفی را برای ایام 13 آبان برگزار می‌کنند که در ادامه به مهمترین آنها پرداخته شده است.   * برگزاری همایش «پایان هژمونی آمریکا» با سخنرانی حسن عباسی و رحیم‌پور ازغدی   به مناسبت روز ملی استکبارستیزی همایش دانشجویی پایان هژمونی آمریکا به همت پژوهشکده صدر دانشگاه امام حسین (ع) و سازمان بسیج دانشجویی فردا، ۱۲ آبان برگزار می‌شود.   در این همایش حسن عباسی رئیس اندیشکده یقین و حسن رحیم‌پور ازغدی عضو شورای عالی انقلاب فرهنگی به ایراد سخنرانی می‌پردازند.   * برگزاری ویژه برنامه «جاسوس‌خانه» در دانشگاه شریف    بسیج دانشگاه صنعتی شریف امروز شنبه 11 آبان ماه ساعت 15 مراسمی را با عنوان «جاسوس خانه» و با حضور حسن رحیم پورازغدی برگزار می کند.   * سخنرانی سعید جلیلی در دانشگاه علم و صنعت   بسیج دانشجویی دانشگاه علم و صنعت هم به مناسبت این ایام مراسمی را با عنوان « سیاست خارجی تعامل یا تقابل؟ » برگزار خواهد کرد.   این برنامه با سخنرانی سعید جلیلی همراه است و کارنامه ۴۰ ساله سیاست خارجی جمهوری اسلامی و رابطه آن با منافع ملی در این برنامه بررسی خواهد شد.   این برنامه دوشنبه ۱۳ آبان ماه ۹۸ ساعت ۱۳ تا ۱۵ در آمفی تئاتر شهید بهرامی دانشگاه علم و صنعت برگزار خواهد شد.   * برگزاری همایش «مواجهه امروز ما با آمریکا» در دانشگاه تهران   بسیج دانشجویی دانشکده مدیریت دانشگاه تهران به مناسبت تسخیر لانه جاسوسی آمریکا در 13 آبان، مراسمی را با حضور سیدحسین نقوی حسینی، شهاب الدین طباطبایی و مسعود براتی با عنوان «مواجهه امروز ما با آمریکا» برگزار خواهد کرد.   * برگزاری برنامه‌های مختلف در دانشکده‌های دانشگاه تهران   دانشکده‌های مختلف دانشگاه تهران نیز هر کدام با برگزاری ویژه برنامه ای پیرامون 13 آبان به بررسی ابعاد مختلف تسخیر لانه جاسوسی خواهند پرداخت. این برنامه ها از شنبه هفته آینده آغاز و تا سه شنبه ادامه خواهد داشت.   * سخنرانی حجت الاسلام پناهیان در دانشگاه امام خمینی    حجت الاسلام پناهیان هم در این ایام سخنران برنامه بسیج دانشجویی دانشگاه بین المللی امام خمینی قزوین خواهد بود.   * سخنرانی سردار جعفری در دانشگاه تهران   انجمن اسلامی دانشجویان مستقل دانشگاه تهران هم پنجمین همایش «زنده‌باد مرگ ‌بر آمریکا» را با  سخنرانی سردار محمدعلی جعفری برگزار می کند.   میزگرد ضد امپریالیستی با حضور سفرای کشورهای عضو اتحادیه‌ آلبا هم بخش دیگری از برنامه این تشکل دانشجویی است.   این همایش دوشنبه، ۱۳ آبان ۹۸، ساعت ۱۴ در دانشکده‌ حقوق و علوم‌سیاسی دانشگاه تهران برگزار خواهد شد.   * سخنرانی علی مطهری در دانشگاه شهید بهشتی   مراسم «انقلاب اسلامی و تعامل با دنیا» هم با سخنرانی علی مطهری در دانشگاه شهید بهشتی برگزار می‌شود.   این مراسم دوشنبه 13 آبان ماه از ساعت 12 تا 14  به همت بسیج دانشجویی دانشگاه شهید بهشتی و در دانشکده ادبیات و علوم انسانی برگزار خواهد شد.   * استکبارستیزی در دانشگاه شهید بهشتی   انجمن اسلامی دانشجویان دانشگاه شهید بهشتی دومین نشست از سلسله جلسات خود پیرامون انتخابات مجلس شورای اسلامی را به مناسبت سالروز وقایع 13 آبان با عنوان «استکبارستیزی با تاکید بر نقش شورای اسلامی» با حضور «حسن رحیم پور ازغدی» برگزار خواهد کرد.   دانشگاه های دیگر نیز در ایام الله 13 آبان برنامه‌های مختلفی را برگزار خواهند کرد و در این ایام جنب‌وجوش خاصی در میان دانشجویان و اعضای تشکل‌های دانشجویی حاکم است.   منبع: فارس
