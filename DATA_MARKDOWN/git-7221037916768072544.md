
# KONDA'dan şok anket: AKP'nin oyları yüzde 25-26'ya mı düştü?

Published at: **2019-11-07T14:27:00+00:00**

Author: ****

Original: [medya faresi](http://www.medyafaresi.com/haber/kondadan-sok-anket-akpnin-oylari-yuzde-25-26ya-mi-dustu/926450)

AK Parti’nin 2002’de iktidara gelirken en güçlü iddiasının ‘makbul vatandaş’ olarak tanımlanan ‘Türk, Sünni, Hanefi, laik’ profilini değiştirmek olduğunu söyleyen KONDA Genel Müdürü Bekir Ağırdır, “AK Parti 'makbul vatandaşlığı' kaldırmadı aksine bunun yanına 'dindarlığı' ve Kartal İmam Hatip'i de ekledi” dedi.
2002’de iktidara gelen AK Parti’nin kentleşmenin arttığı ve toplumun değişim istediği bir dönemde ortaya çıktığını söyleyen Ağırdır, “2007-2011 arası seçmen politize edildi, 2011’den sonra ise ‘Erdoğancılaştırıldı’” dedi.
AK Parti’nin kentleşmenin arttığı ve toplumun değişim istediği bir döneme ortaya çıktığını söyleyen Ağırdır, “İktidara geldikten hemen sonra 2004 yılında Avrupa Birliği(AB) ile müzakere süreci başladı. O dönemde ‘Değişimin öncüsü AK Parti mi’ tartışmaları başlamıştı. Değişim vaadi ile gelen AK Parti şimdi kendi hikayesini tersten yazıyor” ifadelerini kullandı.
AK Parti’nin ilk dönemlerinde kitlesi ile hizmet ve proje üzerinden konuştuğunu ancak bu söylemin zamanla ‘öteki’yi suçlamaya evirildiğini ifade eden Ağırdır, “Yüzde 50-51’lik oy da kimlik ve kutuplaşmaya teslim olmuş bir Türkiye üzerinden gerçekleşti” dedi.
17 yıldır tek başına iktidarda olan AK Parti’nin şu an ‘muhalefet üzerinden varlığını sürdürebildiğini’ söyleyen Ağırdır, “Araştırmalarımız şunu gösteriyor ki AK Parti, 1 Kasım’da 100 kişiden 45’inin desteğini alıyordu ama şimdi 25-26 kişiden destek alabiliyor ve bunu MHP desteğiyle yapabiliyor” diye konuştu. (T24)
