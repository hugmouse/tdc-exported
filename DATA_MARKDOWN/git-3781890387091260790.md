
# พฤกษาจับมือช้อปปี้ รุกอีคอมเมิร์ซเต็มสูบ

Published at: **2019-11-06T08:45:00+00:00**

Author: ****

Original: [เดลินิวส์](https://www.dailynews.co.th/article/740282)


        พฤกษาจับมือช้อปปี้เจาะตลาดกลุ่มมิลเลนเนียล รุกอีคอมเมิร์ซเต็มสูบ ออกแคมเปญเอาใจนักช้อปออนไลน์ “11.11 ลดอลัง ปังทุกยูนิต”
      
น.ส.อังคณา ลิขิตจรรยากุล รักษาการรองกรรมการผู้จัดการใหญ่ สายงานการตลาดองค์กรกลุ่ม บริษัท พฤกษา โฮลดิ้ง จำกัด (มหาชน) เปิดเผยว่า “เดือนมิถุนายนที่ผ่านมา พฤกษาได้มีการเปิดตัวร้านค้า “Pruksa Real Estate Official” อย่างเป็นทางการบนแพลทฟอร์มช้อปปี้ พร้อมเปิดตัวแคมเปญ 6.6 Mid-Year Sale  ซึ่งถือเป็นการเปิดประสบการณ์รูปแบบใหม่ในการซื้อที่อยู่อาศัยผ่านช่องทางออนไลน์ 
อีกทั้งยังเป็นการเพิ่มช่องทางการขายให้เข้าถึงตลาดกลุ่มมิลเลนเนียลที่เป็นกลุ่มที่นิยมการใช้สื่อดิจิทัลมากขึ้น ทั้งนี้เทรนด์การจับจ่ายผ่านช่องทางออนไลน์ของผู้บริโภคยังเติบโตอย่างต่อเนื่อง โดยปัจจุบันช้อปปี้มีผู้ใช้งานชาวไทยมากกว่า 30 ล้านคน จึงเตรียมออกแคมเปญใหม่ “11.11 ลดอลัง ปังทุกยูนิต” เพียงกดซื้อคูปองผ่านช้อปปี้ในราคา 11 บาท  สามารถนำไปแลกรับส่วนลดมูลค่าสูงถึง 200,000 บาท ในการซื้อทาวน์โฮมพร้อมอยู่แบรนด์ บ้านพฤกษา พฤกษาวิลล์ เดอะคอนเนค และพาทิโอ ในยูนิตที่เข้าร่วมโครงการกว่า 111 ยูนิต ตั้งแต่วันนี้ – 30 พฤศจิกายน 62  พิเศษสำหรับ 11 ยูนิตแรกที่โอนบ้านภายในวันที่ 27 ธันวาคม 2562  รับเพิ่มอีก 11,111 Coins
นอกจากสิทธิประโยน์และข้อเสนอพิเศษสำหรับผู้ใช้ช้อปปี้ในช่วงแคมเปญ “11.11 ลดอลัง ปังทุกยูนิต” แล้ว ยังมีการมอบส่วนลดพิเศษ 1.5% ให้กับ Shopee Seller ที่ปัจจุบันมีอยู่มากกว่า 600,000 ราย เพื่อสนับสนุนให้ผู้ต้องการทำธุรกิจได้มีที่อยู่อาศัยพร้อมกับสามารถทำธุรกิจได้ควบคู่กัน โดยพฤกษามีบ้านหลากหลายแบบกว่า 14 แบรนด์ที่ออกแบบด้วยความเข้าใจ  และตรงตามความต้องการที่หลากหลายของลูกค้า ทั้งบ้านเดี่ยว ทาวน์โฮม และคอนโดมิเนียมที่ตอบโจทย์ทุกไลฟ์สไตล์ของคนไทย   ใส่ใจ…เลือกอย่างลงตัวเพื่อการอยู่อาศัยที่ให้มากกว่า  ทั้งในด้านของฟังก์ชั่นภายในรวมถึงพื้นที่ใช้สอยที่กว้างขวางกว่า สามารถใช้งานได้จริงทุกตารางนิ้ว สามารถตอบโจทย์ชีวิตส่วนตัวและการทำงานของคนรุ่นใหม่ได้อย่างลงตัว และเทคโนโลยี Pruksa Living Tech อาทิ O2 Lounge ที่ช่วยเติมออกซิเจนมอบอากาศบริสุทธิ์ ให้สมองปลอดโปร่งพร้อมทำงานในแต่ละวัน  ระบบ Fresh Air นวัตกรรมบ้านหายใจได้  เทคโนโลยีระบบสั่งงานเครื่องใช้ไฟฟ้าผ่านสมาร์ทโฟน และอื่นๆ อีกมากมาย นอกจากนี้ ทำเลที่ตั้งโครงการที่อยู่บนทำเลศักยภาพที่เชื่อมต่อกับโครงข่ายคมนาคมสามารถเดินทางเพื่อติดต่อธุรกิจได้สะดวก ซึ่งนอกจากจะได้บ้านที่ตอบโจทย์ด้านการใช้งานแล้ว ยังเพิ่มความคุ้มค่าในการลงทุนด้านอสังหาริมทรัพย์ระยะยาวอีกด้วย  ผู้ใช้สามารถเข้าถึงร้านค้า “Pruksa Real Estate Official” ได้โดยสามารถดาวน์โหลดช้อปปี้แอพพลิเคชั่นช้อปปี้ได้ฟรีจาก App Store หรือ Google Play Store หรือเข้าไปที่เว็บไซต์ https://shopee.co.th/pruksa_realestate_official 
