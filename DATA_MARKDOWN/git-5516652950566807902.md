
# Flashback: Ο Μάκης Σιδηρόπουλος με την φανέλα του Ιάλυσου το 1995

Published at: **2019-11-02T18:30:02+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/424975/flashback-o-makhs-sidhropoylos-me-thn-fanela-toy-ialysoy-to-1995)


        O Μάκης Σιδηρόπουλος με τη φανέλα του Ιάλυσου στο «Οικονομίδειο γήπεδο το 1995.
      
Εδώ είναι 24 ετών. Πρόκειται για έναν από τους πολύ καλούς παίκτες που αναδείχθηκαν από το ποδόσφαιρο της περιοχής μας. Γεννήθηκε στις 17 Αυγούστου του 1971 και έδωσε τις πρώτες του …ποδοσφαιρικές συστάσεις με τη φανέλα του Αστέρα Παστίδας στο πρωτάθλημα της Α’ Τοπικής Κατηγορίας.
Από εκεί τον εντόπισαν οι «ερυθροκίτρινοι» και τον απέκτησαν. Μετά τον Ιάλυσο, αγωνίστηκε στον Αθηναϊκό με εισήγηση του Μπάμπη Τεννέ. Ακολούθησε μια μακρά πορεία καθώς πέρασε κατά σειρά από τη Βέροια, τον Απόλλωνα Καλαμαριάς, τον Κιλκισιακό, τη Ρόδο, την Προοδευτική, τον Απόλλων Λεμεσού, τον Ακράτητο και ξανά την Προοδευτική στην οποία «κρέμασε» τα ποδοσφαιρικά του παπούτσια.
Έπαιξε 128 φορές στην Α’ Εθνική (7 γκολ), 60 στη Β’ (4 γκολ) και 12 φορές (1 γκολ) στο κύπελλο Ελλάδας.
