
# بخش عمران ایران و ۴ محصول تحریم شد/ تمدید معافیت‌ صلح‌آمیز هسته‌ای

Published at: **2019-11-01T13:23:00+00:00**

Author: ****

Original: [boursepress.ir](http://boursepress.ir/news/138313/%D8%A8%D8%AE%D8%B4-%D8%B9%D9%85%D8%B1%D8%A7%D9%86-%D8%A7%DB%8C%D8%B1%D8%A7%D9%86-%D9%88-%DB%B4-%D9%85%D8%AD%D8%B5%D9%88%D9%84-%D8%AA%D8%AD%D8%B1%DB%8C%D9%85-%D8%B4%D8%AF-%D8%AA%D9%85%D8%AF%DB%8C%D8%AF-%D9%85%D8%B9%D8%A7%D9%81%DB%8C%D8%AA%E2%80%8C-%D8%B5%D9%84%D8%AD%E2%80%8C%D8%A2%D9%85%DB%8C%D8%B2-%D9%87%D8%B3%D8%AA%D9%87%E2%80%8C%D8%A7%DB%8C)


        دولت آمریکا در تصمیمی تازه اقدام به تمدید معافیت‌های مربوط به همکاری‌های صلح‌آمیز هسته‌ای با ایران کرد اما دست به تحریم بخش عمرانی و چهار محصول زد .
      
به گزارش پایگاه خبری بورس پرس به نقل از آسوشیتدپرس، دولت آمریکا در تصمیمی تازه اقدام به تمدید معافیت‌شرکت‌های روسی، چینی و اروپایی در  همکاری‌های صلح‌آمیز هسته‌ای با ایران کرد اما دست به تحریم بخش عمرانی و ساخت و ساز به دلیل ارتباط این بخش با سپاه پاسداران زد .
به این ترتیب، فروش فلزات خام یا نیمه تمام، گرافیت، زغال سنگ و نرم افزار برای استفاده های صنعتی به ایران می تواند در صورتی که در بخش ساخت و ساز مورد استفاده قرار گیرد مشمول تحریم شود.
براساس این گزارش، ضرب‌الاجل مربوط به تمدیدمعافیت‌ها سه‌شنبه هفته آینده به اتمام می‌رسید اما مایک پامپئو وزیر خارجه آمریکا آن را برای ۹۰ روز دیگر تمدید کرد.
وزارت خارجه آمریکا امروز با صدور بیانیه‌ای اعلام کرد: تصمیم به تمدید محدودیت‌های هسته‌ای ایران منجر به حفظ نظارت بر برنامه هسته‌ای غیرنظامی ایران ، کاهش مخاطرات اشاعه هسته‌ای ، محدودیت ایران برای کاهش زمان گریز لازم در ساخت سلاح هسته‌ای و مانع از بازسازی سایت‌های برای مقاصد حساس اشاعه‌ای می شود.
پمپئو همزمان دو تصمیم برای اعمال تحریم‌های جدید علیه ایران گرفته است. اول معرفی بخش ساخت و ساز ایران به عنوان بخشی که به صورت مستقیم یا غرمستقیم تحت کنترل سپاه پاسداران انقلاب اسلامی ایران است و دوم معرفی چهار ماده راهبردی به عنوان موادی که در برنامه‌های هسته‌ای، نظامی یا موشکی ایران به کار گرفته می‌شود.    
چهار ماده راهبردی در ارتباط با برنامه هسته ای، نظامی و موشکی ایران شامل دو نوع فولاد ضدزنگ و دو نوع اوراق لحیم کاری شده منگنز است و به همین دلیل مبادله کنندگان این مواد با ایران تحریم می شوند. با این تصمیم‌ها، آمریکا از اختیارات اضافی برای جلوگیری از دستیابی ایران به مواد راهبردی برای سپاه پاسداران، بخش ساخت و ساز و برنامه‌های اشاعه‌ای خود برخوردار خواهد بود.
براساس این گزارش، همکاری‌های صلح‌آمیز هسته‌ای با ایران، یکی از بندهای توافق هسته‌ای سال ۲۰۱۵ با گروه ۱+۵ است. بر این اساس، دولت وقت آمریکا معافیت‌هایی را برای برخی از تحریم‌های یکجانبه مربوط به صادرات اقلام قابل استفاده در برنامه هسته‌ای به ایران، صادر کرد.
انتهای پیام
