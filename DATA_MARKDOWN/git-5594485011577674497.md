
# Бивша звезда на Барса пред Стоичков: И вие, и ние останахме в историята

Published at: **2019-11-03T15:11:00+00:00**

Author: ****

Original: [Blitz.bg/sport](https://blitz.bg/sport/svetoven-futbol/bivsha-zvezda-na-barsa-pred-stoichkov-i-vie-i-nie-ostanakhme-v-istoriyata_442373.html)


        Звездните подаръци на Христо Стоичков и „Унивижън“ за предаването „Код Спорт“ продължава с Педро Родригес, който има във визитката си впечатляващите двайсет големи трофея и то от най-големите надпревари – Шампионската лига, Лига Европа, от световно и европейско първенство. Той е първият футболист в историята, вкарал гол в 6 различни клубни състезания в рамките на един сезон! В кариерата си е забил 99 гола в 320 мача за Барселона. Също и 28 попадения от 129 двубоя за лондонския Челси. Трикратен носител на Шампионската лига, световен първенец с Испания от Мондиала в Южна Африка 2010 и европейски шампион  от 2012-а.
      
-  Човекът-рекорд на Барселона! Педро, как си?- Добре. А ти как си? Всичко наред ли е?
-  Благодарим, че ни посрещаш тук на базата на Челси - твоят втори дом от доста време.  Как се чувстваш с тази синя фланелка на гърба?-  Добре съм. За мен се оказа наистина добро решение да дойда тук и да изживея английската магия. Да си тръгнеш от Барселона е винаги много трудно, но когато пристигнах тук всички ме приеха с отворени обятия. Както феновете, така и съотборниците, а също и ръководството на този велик клуб. Истината е, че за мен това е наистина красиво изживяване. Голяма промяна в живота ми в професионален, а също и в личен план.
- След толкова години игра в Барселона и повече от 20 различни титли… Наистина ти се радвах, докато играеше там и те следях още от времето, когато дойде в Каталуня от Лас Палмас. Има ли голяма разлика между двата отбора: Барселона и Челси…- Да. Разбира се има очевидни разлики. Барселона играе с една много ясна футболна философия, която е основно да задържа топката и да създава положения чрез владеене на играта. Тук е малко по-различно. По-разнообразно е. В някои мачове играем на контраатака, а в други се опитваме да се наложим и да контролираме двубоя. Всичко зависи от това кой отбор ни е съперник. В зависимост от това излизаме да играем по един или по друг начин. Големи са разликите между английското първенство и „Ла Лига“. Тук битката е на живот и смърт, а претендентите за титлата са повече – поне 6 или 7 отбора са с доста изравнени сили. Първенството е много оспорвано. В Испания това не е така. Независимо от всичко и двете първенства са най-силните и най-мечтаните от всички играчи в света.
-  Има ли потенциал в момента Челси, за да се бори с Ливърпул, Манчестър Сити… Отборите, които са водещи в момента. Има ли реална възможност Челси да ги надмине на финалната права? Ще имате ли достатъчно сили и психологическа настройка, за да се борите за титлата?- Да. Знаем, че в момента те водят в класирането, но ние не се отказваме. Играем „мач за мач“ и стъпка по стъпка се надявам да ги настигаме. Ще се опитаме не само да играем, но и да спечелим възможно най-много срещи и да не губим точки в мачовете, в които сме фаворити. Факт е, че тези два тима имат голям потенциал, но и ние не сме за подценяване. Набираме скорост и трябва да си повярваме, че също имаме шансове да спечелим титлата. Защо не? Имаме шансове.
- Задължително ли беше за Челси да спечели Лига Европа? Говорите ли между вас и с треньорите, че това е вашата голяма възможност за успешен сезон? Отборът ви бе сочен за фаворит за триумф в този турнир.- Знаем, че имахме много добра, бих казал уникална възможност, която не трябва да пропускаме. Освен това реално бяхме фаворити още от старта на кампанията. Най-вече  заради силния отбор, заради индивидуалните качества на играчите ни и разликата в класите с другите отбори. Купата обаче беше изстрадана и заслужена с победи. Напълно осъзнавахме, че няма да бъде лесно да грабнем трофея и трябва да се раздадем докрай. Най-важното беше, че си наложихме да  мислим елиминация за елиминация и да отстраняваме съперниците един по един. Не парадирахме с нищо и така с класа и спокойствие стигнахме до финала и там както знаете победихме.-  Обиколил си света и всички те познават навсякъде. Много ли се промени животът ти след Мондиала през 2010 година и последвалото първенство на Стария континент през 2012-а? След двете надпревари ти стана световен и европейски шампион. Какво е чувството?- Това е най-великото чувство, което можеш да изпиташ като играч. Да станеш световен шампион и да поемеш купата в ръцете си… Спомням си, когато след финала в Южна Африка, я вдигнах над главата си и точно тогава си спомних всички онези кадри, които бях виждал като дете… Всичките легендарни играчи като Марадона и други, които са ставали световни шампиони. Винаги, когато следиш световните първенства като малък, в главата ти се запечатва картината, на която някоя от тези звезди на световния футбол вдига триумфално световната титла. Да успееш да повториш успеха им е наистина уникално. Чувството е неповторимо. Не може да бъде описано с думи, а просто трябва човек да го изпита с цялото си сърце, за да разбере наистина за какво става въпрос. Много се гордея и се чувствам наистина привилегирован, че бях част от онези 23-ма играчи, които спечелиха първия Мондиал за Испания. Каквото и да се случва от тук нататък, това ще остане в историята. Първите винаги се помнят. „Уембли“. Скоро бях на митичния „Уембли“ . Влязох на терена, в съблекалните… фотографирахме се … И видях една снимка на Дриймтим от 1992 година. След това видях и други фотоси, на които бяха Педро, Пуйол, Меси… Два отбора, две различни поколения на Барселона, които спечелиха Шампионската лига.- Какво изпита в онзи миг, когато титлата беше в краката ти и вкара? Как тичаше след това?-  Да вкараш гол на финал на Шампионската лига е нещо наистина специално. Много хубаво го каза, като направи това сравнение между двете велики поколения в историята на Барса. И онзи Дрийм тим, който също стана шампион на Европа с паметния гол на Куман. Велик! А и за нас, които след вас имахме възможността да спечелим същия трофей и точно там също - на легендарен и емблематичен стадион като „Уембли“. Усещането е едно наистина огромно удовлетворение. Аз успях дори и да вкарам гол във финала, да помогна на отбора си и накрая да вдигна титлата над главата си. Освен това спечелихме трофея, смазвайки един наистина достоен противник като Манчестър Юнайтед. В онази среща показахме най-добрия си футбол, водени от Пеп Гуардиола и благодарение на усилията на всички съотборници ликувахме. Мисля, че това беше един прекрасен момент в кариерата ми и разбира се за мен ще бъде незабравим.
- Игра с Лео Меси. Голям твой съюзник на терена. С Пуйол, Шави, Иниеста, Пике… невероятно поколение. С Виктор Валдес. Тук в Челси също имаше и имаш около себе си големи играчи. Например игра с Еден Азар, който бе най-важният играч за отбора, а пък ти защитаваше репутацията си на човекът с най-много опит. Какво можем още да очакваме?- Аз мисля, че имаме добър отбор и най-вече разполагаме с много силни единици. Ти вече спомена Азар, който вече не е тук. Но останаха други големи - например Канте и други, които вече имат опит и са силни лидерски фигури в отбора. Мисля, че бихме могли да постигнем много с този състав. През последните години спечелихме една Висшата лига, една ФА Къп и Лига Европа. Но защо и да не спечелим първенството, както казах по-рано. Да, признавам – много ще е трудно, но пък не е невъзможно.
-  Игра и с едно суперлуксозно подкрепление – Игуаин. Очакваше да се  разбирате перфектно, защото той знае как си играл в Испания, а и той самият е играл в Ла Лига. Това трябваше да бъде важно подкрепление за отбора във финалната права на шампионата, но не се получи.-  Да. Аз мисля, че той можеше играе важна роля за тима., ако беше останал, но реши друго. Той е футболист, който е много деен и активен вътре на терена, обича да прави комбинации със съотборниците си само с едно или две докосвания. Игуаин е много полезен и в завършващата фаза и е вкарал много голове в кариерата си. Със сигурност ще бъде важен играч за новия си тим.-  Какъв беше Сари като треньор? Имаше ли близост с футболистите? Помагаше ли ви?- Да. Винаги разговаряше с нас. Интересуваше се от това какво мислим за определена ситуация. Има много ясна идея за играта и тази му визия се харесваше на мнозина в нашия състав. Например той обича високата преса, пазенето на топката и чрез нея да се контролира играта и да се създават положения и така да се спечели мача. Мисля, че в това отношение философията му е пределно ясна. Освен това умееше да изслушва и искаше да знае мнението на всеки играч. Определено имаше голяма близост с нас. Всички усещахме това и се чувстваме добре. Подкрепяхме се взаимно и в един момент се надяваме да имаме един велик сезон. Искахме да го направим първо заради публиката ни, заради нас самите и заради него разбира се, но не се получи и пътищата ни се разделиха.
-  Педро, какво мислиш за националния отбор на Испания? Нека се върнем във вашето златно време.-  Времето минава и играчите си отиват. Сега в нашия отбор има смяна на поколенията и това няма как да не сеотрази видимо. Вече са на линия  много млади играчи, докато на онова световно ние имахме куп опитни ветерани, като Шави, Иниеста, Икер Касиляс, Пуйол..- Давид Вия …-  Да, Давид Вия също. Все играчи с много опит, които някак си успяваха да спечелят всеки мач без много усилия. Сега, ако направим сравнение, ще видим много разлики. Всичките изброени като Шави, Иниеста, Пуйол, Касияс, Шаби Алонсо и куп други много важни единици ги няма вече. Сега тече промяна. Идва ново поколение с млади момчета, на които трябва да бъде дадено малко време, за да могат да се адаптират, да наберат опит и да се хвърлят в битките. Нашия отбор с играчи като Андрес и Шави е трудно да се повтори. Те бяха просто уникални.

        - Педро, много благодаря! Желая ти много късмет!
      
