
# แรชฟอร์ดเพ้อผีแดงยังมีลุ้นท็อป4

Published at: **2019-11-06T16:05:00+00:00**

Author: ****

Original: [เดลินิวส์](https://www.dailynews.co.th/sports/740358)


        "มาร์คัส แรชฟอร์ด" หัวหอก ผีแดง มั่นใจต้นสังกัดยังมีลุ้นท็อป 4 แม้จะออกสตาร์ตได้อย่างย่ำแย่ก็ตาม
      
มาร์คัส แรชฟอร์ด ดาวยิงตีนจรวด แมนเชสเตอร์ ยูไนเต็ด ทีมดังแห่งศึกพรีเมียร์ลีก อังกฤษ มั่นใจว่า "ผีแดง" ยังมีลุ้นติดท็อป 4 ในฤดูกาลนี้ ถึงแม้จะออกสตาร์ตได้อย่างย่ำแย่ก็ตามแมนฯ ยูไนเต็ด เก็บได้แค่ 13 คะแนนจาก 11 นัด รั้งอันดับ 10 ของตาราง และมีคะแนนตามหลัง เลสเตอร์ ซิตี รวมทั้ง เชลซี ทีมอันดับ 3 และ4 ไกลถึง 10 คะแนนเลยทีเดียว อย่างไรก็ตาม แรชฟอร์ด มองว่า การคว้าท็อป 4 ไม่ใช่เรื่องที่เป็นไปไม่ได้สำหรับ เรด เดวิลส์"มันจะเป็นเรื่องยาก แต่ไม่ใช่ว่าจะเป็นไปไม่ได้เลย มันสามารถจะเป็นเรื่องง่ายๆ สำหรับเราได้ และในเวลาเดียวกัน คุณก็ไม่อยากทำให้มันเป็นเรื่องยุ่งยากสำหรับตัวเอง เรื่องสำคัญคือเราต้องกลับมาให้ได้ ผมคิดเสมอว่ากับเกมในบ้าน ถ้าคุณเล่นอย่างมีพลัง คุณช่วยกันวิ่ง และเล่นด้วยความกระตือรือร้น คุณมีโอกาสจะชนะมากกว่าไม่ชนะแน่นอน" แรชฟอร์ด กล่าว.ภาพ gettyimages
