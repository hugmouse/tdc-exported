
# Strýcová ukončila sezonu poprvé jako deblová světová jednička

Published at: **2019-11-04T08:34:00+00:00**

Author: **ČTK**

Original: [www.ceskenoviny.cz](https://www.ceskenoviny.cz/zpravy/strycova-ukoncila-sezonu-poprve-jako-deblova-svetova-jednicka/1816856?utm_source=rss&utm_medium=feed)

Londýn - Barbora Strýcová zakončila tenisový rok jako světová jednička ve čtyřhře. Ceněný primát si zajistila již v sobotu postupem do finále Turnaje mistryň. V čele singlového pořadí zůstala Australanka Ashleigh Bartyová, za šampionkou Masters skončila druhá semifinalistka ze Šen-čenu Karolína Plíšková. Petra Kvitová je sedmá.
Strýcová končí sezonu jako deblová jednička poprvé v kariéře a ve 33 letech. Největší letošní úspěch ve čtyřhře vybojovala s tchajwanskou spoluhráčkou Sie Šu-wej triumfem ve Wimbledonu. Společně získaly celkem čtyři tituly.
"Je to neuvěřitelný moment v mé kariéře a chci moc poděkovat Sie Šu-wej, s kterou jsem odehrála většinu sezony a která mi pomohla tohoto cíle dosáhnout," uvedla Strýcová v oficiálním prohlášení na WTA Tour. "Mám za sebou fantastický rok a skončit na vrcholu deblového žebříčku je úžasný pocit," dodala třiatřicetiletá hráčka.
V konečném žebříčku čtyřhry je české jméno nejvýše druhým rokem za sebou, loni to dokázaly společně Barbora Krejčíková a Kateřina Siniaková. Před nimi vládly deblu legendární Martina Navrátilová, Helena Suková či Jana Novotná.
V čele mužského žebříčku dvouhry Rafael Nadal podle očekávání vystřídal Novaka Djokoviče. Srbský tenista sice vyhrál v neděli turnaj v Paříži, ale doplatil na to, že na předchozím Masters v Šanghaji neobhájil body za loňský titul. Již před dvěma týdny tak bylo jasné, že na trůnu usedne letos poprvé Nadal.
O post jedničky by se oba měli utkat na Turnaji mistrů v Londýně. Španěl má v dnešním novém pořadí náskok 640 bodů. Pařížský turnaj nedohrál kvůli zranění v podbřišku, na vrcholu sezony od neděle v londýnské O2 areně ale chybět nechce.
Dvouhra: 1. (2.) Nadal (Šp.) 9585, 2. (1.) Djokovič (Srb.) 8945, 3. (3.) Federer (Švýc.) 6190, 4. (4.) Medveděv (Rus.) 5705, 5. (5.) Thiem (Rak.) 5025, 6. (7.) Tsitsipas (Řec.) 4000, 7. (6.) A. Zverev (Něm.) 2945, 8. (9.) Berrettini (It.) 2670, 9. (10.) Bautista (Šp.) 2540, 10. (13.) Monfils (Fr.) 2530, ...101. (102.) Berdych 550, 104. (119.) Veselý 544, 156. (153.) Rosol (všichni ČR) 343.
Čtyřhra: 1. (1.) Cabal a Farah (oba Kol.) oba 8120, 3. (3.) Mahut (Fr.) 5680, 4. (4.) Zeballos (Arg.) 5610, 5. (5.) Kubot (Pol.) 4870, 6. (7.) Melo (Braz.) 4600, 7. (11.) Krawietz 4505, 8. (17.) Mies (oba Něm.) 4345, 9. (18.) Dodig (Chorv.) 4220, 10. (22.) Polášek (SR) 4100, ...64. (65.) Jebavý (ČR) 1240.
Finanční žebříček roku (v dolarech): 1. Nadal 12,214.586, 2. Djokovič 11,182.355, 3. Medveděv 6,994.912, 4. Federer 6,989.975, 5. Thiem 5,992.623, 6. Tsitsipas 4,272.927, 7. A. Zverev 3,152.635, 8. Berrettini 2,689.783, 9. Fognini (It.) 2,675.013, 10. Monfils 2,601.587, ...104. Berdych 559.329.
Dvouhra: 1. (1.) Bartyová (Austr.) 7851, 2. (2.) Karolína Plíšková (ČR) 5940, 3. (3.) Ósakaová (Jap.) 5496, 4. (5.) Halepová (Rum.) 5462, 5. (4.) Andreescuová (Kan.) 5192, 6. (8.) Svitolinová (Ukr.) 5075, 7. (6.) Kvitová (ČR) 4776, 8. (7.) Bencicová (Švýc.) 4745, 9. (10.) Bertensová (Niz.) 4245, 10. (9.) S. Williamsová (USA) 3935, ...16. (16.) Vondroušová 2390, 21. (26.) Muchová 1864, 33. (33.) Strýcová 1491, 57. (54.) Bouzková 1041, 58. (58.) Siniaková 1020, 66. (67.) Kristýna Plíšková (všechny ČR) 859.
Čtyřhra: 1. (1.) Strýcová 7110, 2. (5.) Mladenovicová (Fr.) 6990, 3. (3.) Babosová (Maď.) 6965, 4. (4.) Sie Šu-wej (Tchaj-wan) 6705, 5. (2.) Sabalenková (Běl.) 6655, 6. (3.) Mertensová (Belg.) 6615, 7. (7.) Siniaková 4955, 8. (8.) Dabrowská (Kan.) a Sü I-fan obě 4950, 10. (13.) Čang Šuaj (obě Čína) 4705, ...13. (14.) Krejčíková (ČR) 4490, 21. (21.) Peschkeová 3415, 28. (28.) Hradecká 2288, 51. (52.) Voráčová (všechny ČR) 1485, 54. (56.) Kristýna Plíšková 1461, 96. (95.) Karolína Plíšková 916, 100. (99.) Vondroušová 851.
Finanční žebříček roku (v dolarech): 1. Bartyová 11,307.587, 2. Halepová 6,962.442, 3. Ósakaová 6,788.282, 4. Andreescuová 6,504.150, 5. Svitolinová 6,126.335, 6. Karolína Plíšková 5,138.077, 7. S. Williamsová 4,310.515, 8. Bertensová 4,208.026, 9. Bencicová 4,113.075, 10. Kvitová 3,724.430, ...13. Strýcová 2,261.392, 16. Vondroušová 2,091.225, 29. Siniaková 1,350.132, 36. Muchová 1,155.524, 60. Krejčíková 654.774, 77. Kristýna Plíšková 555.878, 96. Bouzková 455.867.
