
# മാ​വോ​യി​സ്റ്റ് ബ​ന്ധം ബന്ധം ആരോപിച്ച്‌ അറസ്റ്റുചെയ്ത യുവാക്കളെ രണ്ടാഴ്ചത്തേക്ക് റിമാന്‍ഡ് ചെയ്തു; ജാമ്യാപേക്ഷ തിങ്കളാഴ്ച പരിഗണിക്കും

Published at: **2019-11-02T19:11:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/kerala/news/youths-arrested-for-maoist-link-remanded-for-15-days)

കോ​ഴി​ക്കോ​ട്: മാ​വോ​യി​സ്റ്റ് ബ​ന്ധം ആ​രോ​പി​ച്ച്‌ പോ​ലീ​സ് അ​റ​സ്റ്റ് ചെ​യ്ത സി​പി​എം പ്ര​വ​ര്‍​ത്ത​ക​രാ​യ യു​വാ​ക്ക​ളെ കോ​ട​തി 15 ദി​വ​സ​ത്തേ​ക്കു റി​മാ​ന്‍​ഡ് ചെ​യ്തു. ഇ​വ​രു​ടെ ജാ​മ്യാ​പേ​ക്ഷ തി​ങ്ക​ളാ​ഴ്ച കോ​ട​തി പ​രി​ഗ​ണി​ക്കും.
കോ​ഴി​ക്കോ​ട് പ​ന്തീ​രാ​ങ്കാ​വ് സ്വ​ദേ​ശി​യാ​യ നി​യ​മ വി​ദ്യാ​ര്‍​ഥി അ​ല​ന്‍ ഷു​ഹൈ​ബ്, ജേ​ണ​ലി​സം വി​ദ്യാ​ര്‍​ഥി താ​ഹ ഫ​സ​ല്‍ എ​ന്നി​വ​രെയാണു ശ​നി​യാ​ഴ്ച രാ​വി​ലെ പോ​ലീ​സ് അ​റ​സ്റ്റ് ചെ​യ്ത​ത്. ഇരുവര്‍ക്കുമെതിരെ യു.എ.പി.എയും ചുമത്തിയിരുന്നു. പാലക്കാട് മഞ്ചക്കണ്ടിയിലെ മാവോവാദി ഏറ്റുമുട്ടല്‍ കൊലപാതകത്തില്‍ പ്രതിഷേധിച്ചുള്ള ലഘുലേഖകള്‍ വിതരണം ചെയ്തതിനാണ് ഇവര്‍ അറസ്റ്റിലായിരിക്കുന്നതെന്നാണ് പോലീസ് ഭാഷ്യം.
നിരവധി മാവോയിസ്റ്റ് അനുകൂല ലഘുലേഖകള്‍ ഇവരില്‍നിന്ന് പിടിച്ചെടുത്തതായും പോലീസ് പറയുന്നു. ഇരുവരും സിപിഎം ബ്രാഞ്ച് കമ്മറ്റി അംഗങ്ങളാണ്.
സം​ഭ​വം വി​വാ​ദ​മാ​യ​തോ​ടെ ന​ട​പ​ടി​യി​ല്‍ മു​ഖ്യ​മ​ന്ത്രി വി​ശ​ദീ​ക​ര​ണം തേ​ടി. ഏ​തു സാ​ഹ​ച​ര്യ​ത്തി​ലാ​ണ് ഇ​വ​രെ അ​റ​സ്റ്റ് ചെ​യ്ത​തെ​ന്നു വ്യ​ക്ത​മാ​ക്കി റി​പ്പോ​ര്‍​ട്ട് സ​മ​ര്‍​പ്പി​ക്കാ​ന്‍ ഡി​ജി​പി ലോ​ക​നാ​ഥ് ബെ​ഹ്റ​യോ​ടു മു​ഖ്യ​മ​ന്ത്രി നി​ര്‍​ദേ​ശി​ച്ചു.
എ​ന്നാ​ല്‍, യു​വാ​ക്ക​ള്‍​ക്കെ​തി​രാ​യ യു​എ​പി​എ നി​യ​മം നി​ല​നി​ല്‍​ക്കു​മെ​ന്ന് ഐ​ജി അ​ശോ​ക് യാ​ദ​വ് പി​ന്നീ​ട് വ്യ​ക്ത​മാ​ക്കി. അ​റ​സ്റ്റി​ലാ​യ അ​ല​ന്‍ ഷു​ഹൈ​ബ്, താ​ഹ എ​ന്നി​വ​ര്‍​ക്കെ​തി​രേ പ്രാ​ഥ​മി​ക തെ​ളി​വു​ക​ള്‍ ല​ഭി​ച്ചി​ട്ടു​ണ്ടെ​ന്നും വി​ശ​ദ​മാ​യ അ​ന്വേ​ഷ​ണം തു​ട​രു​ക​യാ​ണെ​ന്നും ഐ​ജി വ്യ​ക്ത​മാ​ക്കി.  
അതേസമയം തങ്ങളുടെ കൈയില്‍ നിന്നും ലഘുലേഖകളൊന്നും പൊലീസ് പിടിച്ചെടുത്തിട്ടില്ല കോടതിയില്‍ വച്ചു മാധ്യമങ്ങളെ കണ്ട താഹ പറഞ്ഞു. സിഗരറ്റ് വലിച്ചു കൊണ്ടിരുന്ന തന്നെ പൊലീസ് പിടിച്ചു കൊണ്ടു പോകുകയായിരുന്നുവെന്നും സ്റ്റേഷനില്‍ വച്ചു തന്നെ പൊലീസ് മര്‍ദ്ദിച്ചെന്നും താഹ ആരോപിച്ചു. ഭരണകൂട ഭീകരതയാണ് തങ്ങളോട് കാണിക്കുന്നതെന്ന് പൊലീസ് പിടിയിലായ അലനും ആരോപിച്ചു. 
  
