
# Зеленський: Завод Малишева з 2009 року випустив лише один танк для ЗСУ, я в шоці

Published at: **2019-11-06T12:27:00+00:00**

Author: ****

Original: [НВ](https://nv.ua/ukr/ukraine/events/zelenskiy-pro-zavod-malisheva-harkiv-tanki-ya-v-shoci-novini-ukrajini-50051930.html)

Про це Зеленський заявив в середу в Харкові на нараді з проблемних питань діяльності Укроборонпрому.
«Я в шоці, що стосується статистики. Нам сказав директор заводу, що з 2009 року один танк побудували ми з вами, один танк для ЗСУ. А статистика така, що в радянські часи було 900 танків на рік», — цитує Зеленського Інтерфакс-Україна.
Зеленський вказав, що на заводах оборонно-промислового комплексу є заборгованість із зарплати до чотирьох років і рівень зарплат дуже низький, а взимку, наприклад, люди працюють в приміщенні, де температура 0 градусів.
Президент вважає, що прем'єр-міністр України повинен зібрати весь Кабінет міністрів і представників правоохоронних органів щодо цієї проблеми.
«Щоб ми розуміли, хто у нас замовник, чого, скільки танків, чому ми для когось, для Таїланду робимо, а для України не робимо. Чому у нас є прекрасні літаки, прекрасні конструктори, тільки ми нічого не виробляємо і нічого не літає?», — запитав він.
