
# Ο πιθανός νομικός μπελάς της ανάκλησης της υπηκοότητας του Low

Published at: **2019-11-05T17:56:00+00:00**

Author: **Φρόσω Βιολάρη**

Original: [SIGMALIVE](https://www.sigmalive.com/news/local/595882/o-pithanos-nomikos-quotmpelasquot-tis-anaklisis-tis-ypikootitas-tou-low)

Πολυσχιδές φαίνεται πως είναι από νομικής πλευράς, το ζήτημα της αφαίρεσης της κυπριακής υπηκοότητας από τον καταζητούμενο επιχειρηματία Low Taek Jho. Ο Μαλαισιανός διαβόητος ως φαίνεται καταζητούμενος μπήκε στο επίκεντρο διαμάχης της τελευταίες μέρες αφού είναι κάτοχος κυπριακού διαβατηρίου ενώ ταυτόχρονα εναντίον του εκκρεμεί και ένταλμα σύλληψης από την Interpol.
Πρόκειται για χρηματιστή με καταγωγή από Κίνα και Μαλαισία, ο οποίος θεωρείται από τις μαλαισιανές Αρχές ως ένας από τους εγκεφάλους του σκανδάλου 1MDB. Οι αρχές της Μαλαισίας μετά το σκάνδαλο έχουν ανακαλέσει το μαλαισιανό διαβατήριό του. Ο Low Taek Jho κατηγορείται για εμπλοκή σε σκάνδαλο μεγατόνων το 2015, στο οποίο φέρεται να υπεξαίρεσε δισεκατομμύρια δολάρια. Συγκεκριμένα, μέσω της διαχείρισης του επενδυτικού ταμείου 1Malaysia Development Berhad, στο οποίο ήταν σύμβουλος, κατάφερε να αποσπάσει τεράστιο χρηματικό ποσό.

        Από «Κύπριος» ανιθαγενής;
      
Τα διεθνή Μέσα αφιερώνουν τις τελευταίες μέρες σειρά δημοσιευμάτων για χάρη του Low. Τον χαρακτηρίζουν ως εγκέφαλο και έναν σκοτεινό πρόσωπο που βρίσκεται πίσω από διάφορες οικονομικές δοσοληψίες.
Το Υπουργικό Συμβούλιο όπως έγινε γνωστό αναμένεται να εκδώσει διάταγμα για ανάκληση του διαβατηρίου του Μαλαισιανού στο πλαίσιο μιας ευρύτερης «ανασύστασης» σε σχέση με την παραχώρηση διαβατηρίων. Ήδη έχουν ανακοινωθούν τρείς οίκοι οι οποίοι θα αναλάβουν να ερευνήσουν τις χιλιάδες των αιτήσεων που ήδη έχουν δοθεί. Ο ίδιος ο Πρόεδρος Αναστασιάδης μάλιστα ανακοίνωσε χθες πως η Κυβέρνηση δεν θα διστάσει να αφαιρέσει υπηκοότητες στην περίπτωση που διαφανεί ότι λήφθηκαν με μη εγκεκριμένους τρόπους.Αυτό που επισημαίνουν όμως νομικοί μιλώντας στο SigmaLive σε σχέση με την περίπτωση του Μαλαισιανού είναι το ιδιάζον της περίπτωσης αν λάβει κανείς υπόψη ότι κατά την περίοδο που έλαβε την υπηκοότητα δεν ήταν στις λίστες της Interpol.
Ενδιαφέρον επίσης έχει και το γεγονός του να προκύψει ανιθαγενής ο Low. Λαμβάνοντας ως δεδομένο το ότι διαθέτει κυπριακό διαβατήριο και του αφαιρέθηκε το μαλαισιανό και άρα η μόνη του υπηκοότητα είναι η κυπριακή, τότε προκύπτει «μπελάς». Μιλώντας για το ζήτημα αυτό στο SigmaLive ο Χρίστος Παπαστυλιανού,  αναπληρωτής καθηγητής Δημοσίου Δικαίου στο Πανεπιστήμιο Λευκωσίας ανέφερε πως σε μια τέτοια περίπτωση, που δηλαδή μοναδική του υπηκοότητα είναι η κυπριακή, τότε η λήψη απόφασης ανάκλησης θα αντιβαίνει του Δικαίου της ΕΕ. Απόφαση που ομοιάζει με την περίπτωση του Low είναι αυτή του Janko Rottmann κατά Freistaat Bayern (υπόθεση C 135/08).
Στην εν λόγω υπόθεση, όπως αναφέρει ο καθηγητής ο Rottman ήταν Αυστριακός ο οποίος απέκτησε την γερμανική υπηκοότητα. Με βάση σχετική νομολογία της Αυστρίας απ’ την στιγμή που έλαβε άλλη υπηκοότητα έχασε την αυστριακή. Ωστόσο, πέντε χρόνια μετά απ’ αυτή την πράξη του αφαιρέθηκε η γερμανική υπηκοότητα. Στην απόφασή του αυτή το ΔΕΕ σύμφωνα με τον καθηγητή Παπαστυλιανού, δεν μπορεί κράτος να αφαιρεί υπηκοότητα αν με αυτήν την αφαίρεση προκύπτει κάποιος ανιθαγενής.
Στην περίπτωση που λάβει τέτοια απόφαση το Υπουργικό επεσήμανε ο κ.Παπαστυλιανού τότε θα είναι αντίθετη με το Δικαστήριο της ΕΕ. Ο Jho Low έχει εξασφαλίσει τα τελευταία οκτώ χρόνια διαφόρων τύπων διαβατήρια κυρίως μέσω προγραμμάτων επενδύσεων, όπως αναφέρει το straitstimes. Ο χαρακτηριζόμενος όμως ως «citizenship broker», Μαλαισιανός καταζητούμενος δεν διαθέτει σύμφωνα με διεθνή Μέσα, μόνο κυπριακό διαβατήριο. Δεν αποκλείεται να είναι κάτοχος και μαλτέζικου διαβατηρίου και άρα αυτό αφήνει ανοικτό τον δρόμο της ανάκλησης της υπηκοότητας από την Κυπριακή Κυβέρνηση.  Σύμφωνα με πληροφορίες του ΣΙΓΜΑ, στο αυριανό Υπουργικό θα τεθούν επί τάπητος περί τις πέντε ανακλήσεις. 
Το διαβατήριο που κατέχει απ΄ το μικροσκοπικό νησί  St Kitts and Nevis που βρίσκεται στις μακρινές δυτικές Ινδίες και το οποίο ήταν το πρώτο που έλαβε με το πρόγραμμα των επενδύσεων του αφαιρέθηκε το 2018.
Ίδια διεθνή Μέσα, κυρίως μαλαισιανά, αναφέρουν ότι τα διάφορα διαβατήρια που ενδεχομένως να κατέχει του επιτρέπουν να ταξιδεύει σε χώρες της ΕΕ που δεν απαιτούν έκδοση βίζας. Σε αυτές τις χώρες περιλαμβάνεται το Ηνωμένο Βασίλειο, η Ιρλανδία, η Γαλλία, η Γερμανία και η Ιταλία. Ουσιαστικά μπορεί να ταξιδέψει σε 170 παγκόσμια αναφέρει πηγή που επικαλείται το ειδησεογραφικό straitstimes. Ο λόγος που χρησιμοποιεί διαβατήρια της Μεσογείου και της Καραϊβικής είναι για να μπορεί να διαφεύγει σ΄ όλο τον κόσμο.Σε μια παράλληλη εξέλιξη, σύμφωνα με τον γενικό επιθεωρητή της αστυνομίας της Μαλαισίας, Abdul Hamid Bador, οι αρχές της χώρας όπου κρύβεται ο Low, αρνούνται να συνεργαστούν με την αστυνομία της Μαλαισίας.
«Μεταξύ των δικαιολογιών που έδωσαν ήταν ότι αυτός (Jho Low) υπέστη πλαστική χειρουργική επέμβαση και τώρα μοιάζει με αρκούδα», ανέφερε ο επιθεωρητής.

        
          Στη φωτογραφία, οι πιθανές εκδοχές του Low.
        
      
