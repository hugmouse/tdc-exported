
# Influencer: zo wordt je het en dit verdien je [video]

Published at: **2019-11-06T10:31:00+00:00**

Author: **robertkroes**

Original: [Apparata](https://www.apparata.nl/nieuws/influencer-zo-wordt-je-het-en-dit-verdien-je-video-33037)

Het begrip influencer is bekend, maar de wereld erachter blijft vaak vaag. Ok, er zijn veel sterren die geld verdienen met vloggen, bloggen en advertenties, maar ook voorheen onbekende mensen kunnen ineens een influencer worden. Zo zijn Sienna Santer en Margot Lee voorbeelden van succesvolle studentes (Sienna aan Harvard en Margot aan de particuliere Syracuse Universiteit) die van hun blogs over het leven van studentes inmiddels een stevige inkomstenbron als influencer hebben gemaakt.
Bij Sienna startte dit toen haar vlog waarin ze liet zien hoe ze in haar kamer in Harvard trok viral ging. Ze werd gespot door een influencer managementagent en die nam haar onder contract. Vervolgens kreeg ze veel vragen van reageerders met de vraag hoe ze op Harvard terecht konden komen. De blog die zij hierover maakte scoorde gigantisch en vanaf dat moment kon ze leven van haar functie als influencer en dat doet ze nog steeds. (tekst gaat verder na de video).
Ze geeft inzage in haar verdiensten en uitgaven en wat ze ervoor moet doen om vlogger te zijn en blijven. Ze heeft drie bronnen van inkomsten. Allereerst zijn er de advertenties die ze via Google Adsense in haar Youtube-video’s op laat duiken. Daarnaast heeft ze gesponsorde video’s, waarin ze bijvoorbeeld een product aanprijst. Ook heeft ze speciale video’s om een product of dienst te promoten. De Adsense-inkomsten variëren en de post voor haar sponsoren levert zo’n $ 2.000,- per post op. Hiervan doet ze er maximaal 2 of 3 om het interessant te houden voor de lezers. Voor een productplaatsing in een reguliere video rekent haar management zo’n $ 100,- per 10.000 volgers.
Al met al komt er op die manier ruim $ 6.000,- per maand binnen, waarvan ze 20% afstaat aan haar management. Het overige is genoeg om haar levensstijl te bekostigen. Hoewel ze pas sinds december 2018 bezig is, loont het al om naar andere manieren van verdiensten te kijken. Zo wil ze haar eigen account op Instagram zetten.
Margot Lee is een stap verder. Zij begon al op de middelbare school met haar vlog en zette deze voort toen ze naar de prestigieuze Syracuse University ging. De financiën daarvoor verdient ze ook met haar blog, waar onder andere Amazon en grote modemerken de deur plat lopen. Zij is inmiddels wel begonnen met allerlei nevenactiviteiten. Zo heeft ze ook accounts op andere social media. Daarnaast geeft ze een (betaalde) cursus aan aspirant-studenten hoe zij ook influencer kunnen worden. Dit programma, dat ze geeft met behulp van een docent van haar universiteit wordt zelfs opgenomen in de catalogus van modules die men aanbiedt.
In dit filmpje zie je dat ze eerder dit jaar even in Amsterdam was.
Zij laat zien hoe veel werk het is om als vlogger te werken. Naast het filmpje zijn er natuurlijk diverse overlegrondes om het filmpje te scripten. Ook moet het vaak meerdere malen opgenomen en gemonteerd worden. Tot slot moet je als vlogger verstand hebben van zogenoemde SEO-techniek om het filmpje een boost te geven naar ‘viral’. Tel daar de contacten met sponsors, data-analyse en andere zaken bij op en men is, naast de studie, ettelijke uren per dag kwijt. De tips van Margot kun je hier lezen.
