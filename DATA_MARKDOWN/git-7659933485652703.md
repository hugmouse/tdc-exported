
# اتهام یک فرد به جاسوسی از فعالان اهوازی برای ایران

Published at: **2019-11-07T15:00:00+00:00**

Author: ****

Original: [الشرق الاوسط فارسی](https://aawsat.com/persian/home/article/1979266/%D8%A7%D8%AA%D9%87%D8%A7%D9%85-%DB%8C%DA%A9-%D9%81%D8%B1%D8%AF-%D8%A8%D9%87-%D8%AC%D8%A7%D8%B3%D9%88%D8%B3%DB%8C-%D8%A7%D8%B2-%D9%81%D8%B9%D8%A7%D9%84%D8%A7%D9%86-%D8%A7%D9%87%D9%88%D8%A7%D8%B2%DB%8C-%D8%A8%D8%B1%D8%A7%DB%8C-%D8%A7%DB%8C%D8%B1%D8%A7%D9%86)

یک مرد عراقی-سوئدی امروز چهارشنبه به جاسوسی برای ایران با جمع‌آوری اطلاعات دربارهٔ پناهندگان عرب اهوازی در سوئد، بلژیک و هلند متهم شد.به گزارش الشرق الاوسط، هانس یورگن هانستروم دادستان سوئد که هویت این فرد را افشا نکرد، گفت: وی اطلاعات شخصی عرب‌های ایرانی معروف به اهوازی‌ها را در پوشش نماینده یک روزنامه آنلاین عرب جمع‌آوری می‌کرده‌است.خبرگزاری آسوشیتدپرس به نقل از این مقام سوئدی نوشت: «این فرد در پوشش عکاس خبری به جمع‌آوری اطلاعات از گردهمایی فعالان اهوازی و شرکت کنندگان در تظاهرات اعتراض آمیز در بلژیک، هلند و سوئد پرداخته‌است.» این مرد در یک دوره چهار ساله تا فوریه ۲۰۱۹ فعال بود. او همچنین به نفوذ در انجمن‌های آنلاین گروه‌های مخالف ایران و جمع‌آوری اطلاعات متهم است.این مقام سوئدی افزود: «این مرد از طریق اینترنت یا ملاقات‌های شخصی حتی در تهران، با مأموران اطلاعاتی ایران در ارتباط بوده‌است.»دولت ایران با اکثریت فارس زبان، به تبعیض نژادی علیه قومیت عرب در این کشور متهم است.سال گذشته نیز دانمارک تلاش برای ترور فعالان سیاسی اهوازی در خاک خود را ناکام گذاشت و در پی آن روابط دو کشور رو به تیرگی گرایید.بخشی از تحقیقات اولیه ۱۷۰۰ صفحه‌ای که از سوی واحد امنیت ملی دادستانی سوئد و سرویس امنیتی این کشور (SAPO) در این موضوع انجام شده، محرمانه است.این مرد که تابعیت دوگانه عراقی-سوئدی دارد در تاریخ ۲۷ فوریه (بهمن ۱۳۹۷) بازداشت شده و اتهامات وارده به خود را رد می‌کند.دستگاه اطلاعاتی سوئد در گزارش خود همچنین آورده‌است که جاسوسی از پناهندگان از جرائم بسیار خطرناک شمرده می‌شود.رویترز به نقل از دادستانی سوئد گزارش داد که اتهام این فرد عراقی-سوئدی ۴۶ ساله جمع‌آوری اطلاعات از شخصیت‌های وابسته به حزب جنبش مبارزه عربی برای آزادی اهواز (حرکة النضال العربی لتحریر الأحواز) در قالب فعالیت خبرنگاری مجازی است.به گفته سازمان عفو بین‌الملل، اقلیت عرب‌های اهوازی در استان‌های جنوبی ایران مستقر هستند و تحت ستم و تبعض مقام‌های ایرانی قرار دارند.تنش دربارهٔ اهواز به دست کم ۱۰۰ سال گذشته برمی گردد، زمانی که حکمرانی شیخ خزعل به دست رضاخان میرپنج وزیر دفاع وقت آخرین پادشاهان قاجار پایان یافت و پس از آن توانست با همراهی ارتش سلسله پهلوی را بنیان نهند و خود را به عنوان شاه منصوب کند.این منطقه ثروتمند نفتی تحت نفوذ بریتانیا بود، به طوری که قبل از ورود رضاخان به این اقلیم، شیخ خزعل برای پادشاهی عراق نیز نامزد شده بود.پس از آن تنش‌ها میان اهوازی‌ها و حکومت‌های وقت در چندین دوره شدت گرفت. در حالی که احزاب سیاسی مجوزدار در این اقلیم وجود و حضور ایران در این منطقه را پذیرفته‌اند اما مقام‌های امنیتی پیوستن و فعالیت در این احزاب را در حد اعدام سرکوب می‌کند.پیش از این جاوید رحمان گزارشگر ویژه حقوق بشر سازمان ملل در ایران در گزارش ماه گذشته خود به نقض حقوق مردم اهواز در آزادی تجمع، تشکیل انجمن‌ها و آزادی بیان اشاره کرده بود. او همچنین تعداد عرب‌های اهوازی را چیزی در حدود ۵ میلیون نفر را برآورد کرده بود.
