
# छठ पूजा 2019: भूलकर भी प्रसाद बनाते समय न करें ये गलतियां छठी मैय्या हो जाएंगी नाराज

Published at: **2019-11-02T08:15:55+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/lifestyle/story-chhath-puja-2019-do-not-do-these-common-mistakes-while-preparing-prasad-for-chhath-puja-doing-these-can-annoyed-chhath-goddess-2828272.html)

Chhath Puja 2019: लोक आस्था का महापर्व छठ मुख्यतः बिहार और उत्तरप्रदेश में मनाया जाता है। यह पर्व पूरे 4 दिन तक चलता है। इन 4 दिनों में हर एक दिन प्रसाद में अलग-अलग चीजें बनाई जाती हैं। खास बात यह है कि प्रसाद बनाते समय हर व्रती को कुछ खास बातों का ध्यान रखना बेहद माना गया है। ऐसा न करने पर छठी मैय्या आपसे प्रसन्न होने की जगह नाराज हो सकती है। आइए जानते हैं आखिर क्या हैं प्रसाद बनाते समय पूजा के वो जरूरी नियम। 
प्याज-लहसुन का इस्तेमाल बिल्कुल न करें-छठ का प्रसाद बनाते समय भोजन में प्याज-लहसुन का प्रयोग बिल्कुल न करें। प्रसाद का भोजन शाकाहारी और शुद्ध देसी घी में ही बना हुआ होना चाहिए।  
हाथ पैर धो लें-प्रसाद ग्रहण करने से पहले अपने हाथ और पैरों को अच्छे से धो लें। छठ के इन 4 दिनों में शराब-सिगरेट का सेवन करने से भी दूर रहना चाहिए। 
सेंधा नमक का करें इस्तेमाल-छठ का खाना बनाने के लिए साधारण नमक की जगह सिर्फ सेंधा नमक का ही इस्तेमाल करें। ध्यान रखें प्रसाद का खाना बनाते समय नमक से बनी किसी चीज को हाथ नहीं लगाना चाहिए। 
एक साथ मिलकर करें पूजा-छठ की पूजा हमेशा परिवार के सभी सदस्यों को एकसाथ मिलकर करनी चाहिए। सूर्य देव को अर्घ्य देने के बाद सबको एक साथ बैठकर भोजन ग्रहण करना चाहिए।

        
          ये भी पढ़ें-Chhath Puja 2019 Arghya Time:छठ पर पहला अर्घ्य आज,जानें सूर्य को किस समय अर्घ्य देने से होगी किस फल की प्राप्ति
        
      
