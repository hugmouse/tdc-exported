
# बिहार, ओडिशा, बंगाल और उत्तर प्रदेश के दिग्गज संभालेंगे भाजपा का चुनाव प्रबंधन

Published at: **2019-11-05T08:13:27+00:00**

Author: **रांची, मुकेश बालयोगी**

Original: [https://www.livehindustan.com](https://www.livehindustan.com/assembly-elections/jharkhand-assembly-election-2019/story-jharkhand-assembly-election-2019-veterans-of-bihar-odisha-bengal-and-uttar-pradesh-will-hold-up-bjp-election-management-2832765.html)

झारखंड में विधानसभा चुनाव की तैयारियां चरम पर है। इसमें कामयाबी के लिए भाजपा ने बिहार, ओड़िशा, पश्चिम बंगाल और उत्तर प्रदेश के चुनावी महारथियों को भी झारखंड में उतारने का फैसला लिया है। इनमें से अधिकतर अपने राज्यों के चुनाव या हाल में हुए लोकसभा चुनाव में जौहर दिखा चुके हैं।
भाजपा नेतृत्व की ओर से बिहार भाजपा के सह संगठन मंत्री शिवनारायण महतो, बिहार के प्रदेश महामंत्री प्रमोद चंद्रवंशी और बिहार भारतीय जनता युवा मोर्चा के पूर्व अध्यक्ष सुशील कुमार को खास तौर पर तैनात किया गया है। इसी तरह ओड़िशा भाजपा के महामंत्री रंजन पटेल को अपनी टीम के साथ कोल्हान की कुछ खास विधानसभा सीटों पर कैंप करने के लिए कहा गया है। झारखंड भाजपा के प्रदेश सह संगठन मंत्री  चित्तरंजन मोहंती को भी चुनाव के दौरान इसी इलाके में तैनात किया गया है। पश्चिम बंगाल के कार्यकर्ता अरुण हलधर और उत्तर प्रदेश के कार्यकर्ता तीरथराज तथा छत्तीसगढ़ के कार्यकर्ता भार्नुसह के नेतृत्व में काम करेंगे।
एक विधानसभा सीट पर दूसरे राज्यों के दो दिग्गज उतारेचुनाव की जमीनी रणनीति तैयार करने के लिए बिहार भाजपा को 27 विधानसभा सीटें सौंपी गई हैं। इसी तरह ओड़िशा भाजपा को 15 सीटों और पश्चिम बंगाल की भाजपा इकाई को छह सीटों की जिम्मेवारी दी गई है। उत्तर प्रदेश की भाजपा को पांच सीटों का जिम्मा दिया गया है।  इन प्रदेशों के भाजपा नेतृत्व को आवंटित की गई विधानसभा सीटों पर दो-दो नेताओं को तैनात करने के लिए कहा गया है। इस तरह बिहार भाजपा के 54 नेता अपने लिए तय किए गए इलाके में प्रचार अभियान संभाल चुके हैं। ओड़िशा, पश्चिम बंगाल, मध्य प्रदेश और उत्तर प्रदेश के भाजपा नेताओं का लगातार आना जारी है।
बड़ी चुनौती संताल और कोल्हान मेंभाजपा के लिए झारखंड में सबसे बड़ी चुनौती संताल और कोल्हान की सीटें हैं। इन इलाकों मे भाजपा ने मजबूत टीम को उतारने का फैसला लिया है। संघ परिवार के कई आनुषंगिक संगठन भी अपनी जिम्मेवारी निभाएंगे। सामाजिक संगठनों के जरिए भी मतदाताओं को साधने की कोशिश होगी।
ऐसे काम करेगी यह टीमनेताओं की टीम पहले जमीनी हकीकत की पड़ताल कर दावेदारों के बारे में नेतृत्व को बताएगी। उस क्षेत्र की रणनीति के लिए पार्टी को सुझाव देगी। यह टीम सामाजिक समूहों से संपर्क कर भाजपा के प्रति उनकी मंशा को भांपेगी।  क्राइसिस मैनेजमेंट के लिए प्रदेश के नेताओं को भी अवगत कराएगी।बिहारराजमहल, जरमुंडी, मधुपुर, सारठ, देवघर, गोड्डा, पोरेयाहाट, महागामा, कोडरमा, बरकट्ठा, बरही, हजारीबाग, सिमरिया, चतरा, राजधनवार, बगोदर, जमुआ, गांडेय, गिरिडीह, डुमरी, गोमिया, बेरमो, बोकारो, टुंडी, बाघमारा, झरिया, रामगढ़, बड़कागांव
ओड़िशाजमशेदपुर पूर्व, जमशेदपुर पश्चिम, जुगसलाई, चाईबासा, चक्रधऱपुर, बहरागोड़ा, मनोहरपुर, जगन्नाथपुर, मझगांव, पोटका, सरायकेला, खरसावां, ईचागढ़,घाटशिला
पश्चिम बंगालचंदनक्यारीर्, सदरी, निरसा, नाला, तमाड़ शिकारीपाड़ा, जामताड़ा, सिल्ली, बोरियोउत्तर प्रदेशडालटनगंज, गढ़वा, भवनाथपुर, छतरपुर, हुसैनाबाद, धनबाद
