
# ప్రియుని ఫొటోతో వివాహం.... ఇంకా బుద్ధిరాలేదా అంటూ...

Published at: **2019-11-05T09:55:09+00:00**

Author: ****

Original: [Andhrajyothy](https://www.andhrajyothy.com/artical?SID=947019)

ADVT
అలీగఢ్(యూపీ): ప్రియుడు మృతి చెంది రెండున్నరేళ్లు గడచిన తరువాత అతని ఫొటోతో పెళ్లి చేసుకోబోతున్నట్లు ప్రకటించిన మహిళ సమస్యల్లో చిక్కుకుంది. విషయం తెలుసుకున్న స్థానికులు... ఆమెకు మద్దతుగా నిలిచిన వారిపై చేయిచేసుకున్నారు. ఈ గొడవను ఆపేందుకు వచ్చిన ఒక మహిళకు దేహశుద్ధి చేశారు. సమాచారం అందుకున్న పోలీసులు సంఘటనా స్థలానికి చేరుకుని పరిస్థితిని చక్కదిద్దారు. వివరాల్లోకి వెళితే ఉత్తరప్రదేశ్‌కు చెందిన అలీగఢ్‌లోని టెఢానీమ్ ప్రాంతానికి చెందిన దీపక్ వర్మ భార్య కవిత రెండున్నరేళ్ల క్రితం మృతి చెందిన తన ప్రియుడిని వివాహం చేసుకోబోతున్నట్లు ప్రకటించింది. అతని ఫొటోతో త్వరలో శివాలయంలో వివాహం చేసుకుంటానని తెలిపింది. భర్త దీపక్ వర్మ మృతి చెందిన తరువాత కవిత తన ప్రియుడు సౌరభ్ వర్మను వివాహం చేసుకోవాలనుకుంది. అయితే ఏవో కారణాలతో సౌరభ్ వర్మ ఆత్మహత్య చేసుకున్నాడు. దీంతో ఇప్పుడు ఆమె ప్రియుని ఫొటోతో పెళ్లి చేసుకునేందుకు సిద్ధమయ్యింది. అయితే ఆమె కుటుంబ సభ్యులతో పాటు స్థానికులు దీనిని వ్యతిరేకించారు. అయినప్పటికీ ఆమె వారి మాట వినకుండా వివాహానికి ఏర్పాట్లు చేసుకుంది. దీంతో స్థానికులు ఆమెతో పాటు ఆమెకు సహకరించినవారిపై దాడి చేశారు. సమాచారం అందుకున్న పోలీసులు పరిస్థితిని అదుపులోకి తీసుకువచ్చారు.
