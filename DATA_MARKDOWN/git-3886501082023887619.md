
# Radulović: Vlast pokušava da zastraši gradjane koji prilaze štandu DJB

Published at: **2019-11-04T13:55:04+00:00**

Author: ****

Original: [Novinska agencija Beta](https://beta.rs/vesti/politika-vesti-srbija/118864-radulovic-vlast-pokusava-da-zastrasi-gradjane-koji-prilaze-standu-djb?utm_source=feedburner&utm_medium=feed&utm_campaign=Feed%3A+betavesti+%28Novinska+agencija+Beta+-+Vesti%29&hl=en)

Predsednik DJB Saša Radulović poručio je danas da predstavnicima vlasti nije dovoljan samo medijski mrak kako bi sprečili gradjane da čuju poruke i politiku DJB, već pokušavaju i da zastraše one koji prilaze štandu tog pokreta."Prošlog ponedeljka, uz nasilnu pretnju, SNS vlast u Surčinu je pokušala da nas zastraši. Kada su čuli da ćemo nastaviti sa izlascima na ulicu i razgovor sa gradjanima, danas su izveli preko 50 SNS aktivista koji su mahom zaposleni u Opštini Surčin i javnom sektoru, i pokušali da zastraše gradjane da ne prilaze našem štandu", rekao je Radulović, navodi se u saopštenju DJB.Kazao je da uprkos tome narod prilazi i da se u odnosu na prethodne godine oseća da je strah manji, ali da se oseća i beznadje i to da ljudi "ne vide svetlo na kraju tunela"."Znajući sve ovo, EU zvaničnici i dalje redovno dolaze u Srbiju i svaki put izjavljuju da 'Srbija ide u dobrom pravcu'", rekao je Radulovć.On je ocenio da je predsednik Srbije Aleksandar Vučić politiku Srbije podredio nemačkoj politici koja od Balkana pravi "svoju koloniju jeftine radne snage u koju će naseljavati migrante za svoje fabrike za motanje kablova"."Zbog toga i ima bezrezervnu podršku EU. Nemačka nema boljeg političara u Srbiji od Vučića da sprovodi njihove interese i zato ga nikada neće pustiti niz vodu", rekao je Radulović.Radulović se sa potpredsednicom Pokreta Hanom Adrović priključio akciji opštinskog odbora DJB Surčin koji svakog ponedeljka na štandu razgovara s gradjanima te opštine.
