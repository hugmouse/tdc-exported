
# قلعه‌نویی: زمین نقش جهان برای بازی فوتبال سم است

Published at: **2019-11-05T19:02:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620101/%D9%82%D9%84%D8%B9%D9%87%E2%80%8C%D9%86%D9%88%DB%8C%DB%8C-%D8%B2%D9%85%DB%8C%D9%86-%D9%86%D9%82%D8%B4-%D8%AC%D9%87%D8%A7%D9%86-%D8%A8%D8%B1%D8%A7%DB%8C-%D8%A8%D8%A7%D8%B2%DB%8C-%D9%81%D9%88%D8%AA%D8%A8%D8%A7%D9%84-%D8%B3%D9%85-%D8%A7%D8%B3%D8%AA)


        سرمربی تیم فولاد مبارکه سپاهان گفت: زمین ورزشگاه نقش جهان برای بازیکنان سم است و باید برای آن چاره‌ای اندیشید.
      

        آفتاب‌‌نیوز :
      
امیر قلعه‌نویی شامگاه روز سه‌شنبه در نشست خبری بعد از دیدار با تیم تراکتورسازی در اصفهان افزود: از طرفداران سپاهان که در دیدار امروز آمدند و توقع داریم بیشتر بیایند و تشویق کردند تشکر می‌کنم.
وی اظهارداشت: امروز دو تیم فوتبال خوبی بازی کردند و نیمه اول ما خوب بازی نکردیم و حتی دروازه تهدید شد اما نیمه دوم بازی در اختیار ما بود و تیم حریف فرصت آنچنانی نداشت.
سرمربی تیم سپاهان ادامه داد: از بازیکنانم ممنونم که در این دیدار با غیرت بازی کردند و بدانند تنها باشگاهی هستم و که در جام باشگاه جهان بازی کرده است.
وی تصریح کرد: همچنین از امید نورافکن بازیکن خوب تیم ما با توجه به اینکه تیم پزشکی گفتند نباید بازی کند، با غیرت بازی کرد.
قلعه‌نویی با بیان این که در سپاهان همه بازیکنان با غیرت هستند گفت: تیم خوبی داریم و خدا را شکر که سه امتیاز این دیدار را گرفتیم.
سرمربی تیم فوتبال سپاهان افزود: شرایط تیم در جدول خوب است و بعد از تعطیلات اگر مصدومان برسند دست ما هم بازتر می‌شود.
وی با اشاره به تعویض زود هنگام محمدی بازیکن تیمشان افزود: وقتی دیدم آهنگ تیمی ریتم ندارد نویدکیا را به زمین فرستادیم و تیم یک مقدار نفس کشید و بهتر بازی کرد.
همچنین خبرنگاران اصفهان در نشست خبری سرمربی تیم تراکتورسازی حضور نیافتند وآن را تحریم کردند.
بعد از دیدار سپاهان اصفهان و تراکتورسازی تبریز خبرنگاران رسانه‌های اصفهان به دلیل عدم حضور مصطفی دنیزلی سرمربی تراکتورسازی در نشست خبری قبل از بازی با سپاهان و همچنین نشست خبری ذوب‌آهن این نشست خبری را تحریم کردند و پوشش ندادند.
با وجود حضور دنیزلی در نشست پس از بازی با سپاهان خبرنگاران از حضور در سالن کنفرانس خبری امتناع کردند و حاضر نشدند.
خبرنگاران اعتقاد داشتند عدم حضور این مربی در نشست‌های خبری بی احترامی است و این مربی اعتقاد به نشست خبری ندارد و به سایت باشگاه خود معتقد است.
در این بین مشاجرات لفظی بین مدیر رسانه‌ای تراکتور و خبرنگاران صورت گرفت و محل را ترک کردند.
تیم فوتبال سپاهان امروز در هفته دهم لیگ برتر فوتبال با نتیجه 2 بر صفر تیم تراکتورسازی را شکست داد.
