
# Важно преди балотажа, ако нямате валидни лични документи!

Published at: **2019-11-02T06:15:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Vazhno-predi-balotazha-ako-nyamate-validni-lichni-dokumenti-910465)

В седмицата преди 3 ноември 2019 г., когато ще се проведе втори тур на изборите за общински съветници и за кметове, е създадена необходимата организация българските граждани, които нямат издадена лична карта или не притежават валидни документи (лична карта или личен /зелен/ паспорт), защото са изгубени, откраднати, повредени, унищожени или с изтекъл срок, да имат възможност да упражнят правото си на глас. 

        Припомняме, че: 
      
В зависимост от конкретните нормативни изисквания на граждани, подали вече заявление за нова лична карта, ще бъде ускорено издаването й или ще бъде издадено удостоверение за изгубен, откраднат, повреден, унищожен документ за самоличност (лична карта, личен /зелен/ паспорт) или лична карта с изтекъл срок на валидност;
При невъзможност да бъде издадена нова лична карта до края на работния ден на 1 ноември 2019 г., по искане на гражданите, ще бъде издавано необходимото им удостоверение, с което да гласуват.

        За да бъде издадено удостоверение, е необходимо:
      
Гражданите лично да подадат искане в сектор “Български документи за самоличност" на ул. “Волга" № 70 в Пловдив и районните управления за дните от 29 октомври 2019 г. до 2 ноември 2019 г. от 08.30 ч. до 17.00 ч. и на 3 ноември 2019 г. от 08.30 ч. до 19.00 ч.
Удостоверенията, осигуряващи възможност за упражняване на правото на глас в изборите за общински съветници и за кметове, се издават само след приемане на заявление за издаване на лична карта.
В случай на подадено и регистрирано по постоянен адрес заявление за издаване на лична карта, удостоверение може да се издаде във всяко РУ, СДВР и ОДМВР независимо от обявения постоянен и настоящ адрес. Удостоверения за заявен постоянен и настоящ адрес се издават от общинската администрация.
