
# ۱۵ نفر دیگر در کامیونی در بریتانیا پیدا شدند

Published at: **2019-11-07T16:11:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620364/%DB%B1%DB%B5-%D9%86%D9%81%D8%B1-%D8%AF%DB%8C%DA%AF%D8%B1-%D8%AF%D8%B1-%DA%A9%D8%A7%D9%85%DB%8C%D9%88%D9%86%DB%8C-%D8%AF%D8%B1-%D8%A8%D8%B1%DB%8C%D8%AA%D8%A7%D9%86%DB%8C%D8%A7-%D9%BE%DB%8C%D8%AF%D8%A7-%D8%B4%D8%AF%D9%86%D8%AF)


        ۱۴ نفر از افرادی که در کامیون بودند بازداشت شدند. یک نفر از آنان برای بررسی‌های بیشتر پزشکی به بیمارستان منتقل شد اما به گفته پلیس شرایط جسمانی وی وخیم نیست.
      

        آفتاب‌‌نیوز :
      
راننده‌ای حدود ۵۰ ساله پس از اینکه پلیس ۱۵ نفر را داخل کامیونش در نزدیکی چیپنهام در جنوب غربی انگلستان، پیدا کرد، بازداشت شد. این مرد مظنون به کمک در ورود غیرقانونی این ۱۵ نفر به خاک بریتانیا است.
در بیانیه پلیس ویلتشایر آمده است: «عصر امروز [چهارشنبه- شش نوامبر] در پی گزارشی از فعالیت مشکوک یک کامیون در نزدیکی چیپنهام قبل از ساعت هشت و نیم شب به محل رفتیم و ۱۵ نفر در را در این کامیون پیدا کردیم.»
در این بیانیه آمده است که در مرحله اولیه تحقیق این برآورد صورت گرفته که همه افراد داخل کامیون بالای ۱۶ سال سن دارند. طبق گفته پلیس، آمبولانس‌ها و آتش‌نشانان در صحنه حاضر شدند و بررسی‌های اولیه پزشکی انجام شد.
۱۴ نفر از افرادی که در کامیون بودند بازداشت شدند. یک نفر از آنان برای بررسی‌های بیشتر پزشکی به بیمارستان منتقل شد اما به گفته پلیس شرایط جسمانی وی وخیم نیست.
این اتفاق چند روز پس از آن روی می‌دهد که پلیس یونان اعلام کرد، ۴۱ مهاجر را که بیشتر آن‌ها اتباع افغانستان بودند، زنده در یک کامیون یخچال‌دار پیدا کرده است.
از سوی دیگر در تاریخ یک آبان، جسد ۳۹ مهاجر در یک کامیون در نزدیکی لندن کشف شد. ابتدا گفته شد این پناهجویان قربانی چینی هستند، اما چند روز بعد مشخص شده که همه آن‌ها تبعه ویتنام بوده‌اند.
