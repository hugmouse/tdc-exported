
# Минобороны целенаправленно поставляло в армию убийственные бронежилеты

Published at: **2019-11-06T06:55:00+00:00**

Author: ****

Original: [Главное™](https://glavnoe.ua/news/n357008189-minoborony-celenapravlenno-postavljalo-v-armiju-ubijstvennye-bronezhilety-)

Про це повідомив начальник управління Департаменту стратегічних розслідувань Нацполіції Олександр Околіт під час спільного брифінгу за участю керівництва ДБР, представників ГПУ та Нацполіції.
За словами Олександра Околіта, у межах кримінального провадження було встановлено, що один із керівників структурного підрозділу Міноборони, а також його заступники та начальники відділів заздалегідь були обізнані про невідповідність речового майна встановленим технічним вимогам. Достовірно знаючи, що бронежилети браковані та становлять загрозу життю і здоров’ю військовослужбовців, вони допустили їх постачання та приймання до Збройних сил України.
З метою прикриття цього факту посадовці видавали офіційні документи із завідомо недостовірними відомостями щодо відповідності придбаного речового майна нормам і стандартам діючого законодавства. Крім того, бронежилети були придбані за завищеними цінами.
Вилучені під час санкціонованого обшуку бронежилети були направлені на експертне дослідження. Результати експертиз підтвердили невідповідність бронежилетів технічним вимогам.
Так, за результатами однієї з експертиз, зокрема – балістичної, більше 70 відсотків бронежилетів прострілюється тими видами зброї, від яких вони повинні захищати (79 зі 110).
Зібрані матеріали під час проведення слідчо-оперативних заходів і результати експертного дослідження стали підставою для оголошення підозр посадовцям, причетних до вчинення злочину. В результаті дій посадовців Міністерство оборони заплатило за неякісні бронежилети майже 100 мільйонів гривень.
5 листопада, п’ятьом представникам Міноборони повідомлено про підозру за ч. 2 ст. 28, ч. 3 ст. 426 (Бездіяльність військової влади в умовах особливого періоду) Кримінального кодексу України.
Досудове розслідування триває. Правоохоронці збирають докази причетності інших посадових осіб та комерційних структур до вчинення даного злочину.
