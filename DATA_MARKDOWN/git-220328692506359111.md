
# ЦИК се поправи: 42,82 % е активността на 27.11

Published at: **2019-11-05T11:23:00+00:00**

Author: **сс**

Original: [Стандарт Новини](https://standartnews.com/balgariya-politika/tsik-se-popravi-428-e-aktivnostta-na-2711-405921.html)

ЦИК обяви на сайта си промяна на активността по време на първия тур на изборите в София. До урните са отишли 42,82 процента, а не както досега бе обявено – 39,10%. Причината е техническа грешка, която са допуснали за броя на избирателите в София. Грешката вчера взриви социалните мрежи със съмнения за 100 000 души, включени в изборателните списъци за първия тур, но невключени в тези за втория.
Днес ЦИК обяви, че списъкът за втория тур е верния, т.е вместо обявените  1 165 955 избиратели в София, те са били по списък 1 064 705.
Експертите на ЦИК се оправдаха, че първоначално списъците са били получени от Областната администрация, а после от общинските избирателни комисии, затова данните във двата тура са се разминавали със 100 000.  
Това е поредният резил на ЦИК на избори. През май, по време на европейския вот, ЦИК обяви сгрешени данни за действителните гласове.  
