
# Νέες αποκαλύψεις φωτιά στην υπόθεση Νίκα – Λαβίδα: Ο μυστήριος Ελβετός τραπεζίτης, το «βαθύ λαρύγγι» και το «πλυντήριο» στο Μονακό

Published at: **2019-11-05T14:45:41+00:00**

Author: ****

Original: [europost.gr](https://europost.gr/nees-apokalypseis-fotia-stin-ypothesi-nika-lavida-o-mystirios-elvetos-trapezitis-to-vathy-laryggi-kai-to-plyntirio-sto-monako/)

Ένας Ελβετός trader συνδέει την υπόθεση insider-trading Νίκα-Λαβίδα στις ΗΠΑ με άλλα σκάνδαλα στην Ευρώπη. Αποκαλύπτεται ένα παγκόσμιο δίκτυο εσωτερικής πληροφόρησης και χειραγώγησης μετοχών.
Ένας μυστηριώδης Ελβετός trader μπορεί να είναι ο συνδετικός κρίκος μεταξύ του σκανδάλου «insider-trading» που αποκαλύφθηκε τον περασμένο μήνα και των ως σήμερα θεωρούμενων ανεξάρτητων υποθέσεων που ερευνώνται σε Ηνωμένο Βασίλειο και τη Γαλλία.
Ενώ οι περιπτώσεις στη Νέα Υόρκη αφορούν τον αντιπρόεδρο της Goldman Sachs Group Inc., τον Έλληνα επιχειρηματία Γιώργο Νίκα και έναν γνωστό παίκτη του πόκερ, διάφορα κατηγορητήρια αναφέρουν και έναν ανώνυμο Ελβετό trader. Τα κατηγορητήρια χρησιμοποιούν διαφορετικές κωδικές ονομασίες και δεν είναι σαφές εάν οι αναφορές αφορούν το ίδιο άτομο, αλλά ο trader φωτογραφίζεται με παρόμοιους όρους σε όλες τις αναφορές.
To όνομά του είναι Marc Demane-Debih, είναι trader με έδρα τη Γενεύη. Συνελήφθη πέρυσι στη Σερβία για μια χρηματιστηριακή απάτη με αίτημα από τις ΗΠΑ και εκδόθηκε στη Νέα Υόρκη τον Μάιο, σύμφωνα με εκπρόσωπο δικαστηρίου στο Βελιγράδι. Έκτοτε το όνομά του δεν εμφανίζεται σε κανένα από τα κατηγορητήρια ούτε σε κάποιο δημόσιο δικαστήριο ή καταλόγους φυλακών, κάτι που δείχνει ότι μπορεί να βρίσκεται υπό προστασία και να συνεργάζεται με τις αρχές.
Ωστόσο, συνεντεύξεις με ανθρώπους που γνωρίζουν τις δραστηριότητες του Demane-Debih τον συνδέουν ευθέως με το σκάνδαλο των ΗΠΑ, αλλά και με μερικούς ανθρώπους-κλειδιά σε ένα δίκτυο συναλλαγών εμπιστευτικών πληροφοριών στη Γαλλία. Τουλάχιστον ένα πρόσωπο που κατηγορήθηκε στη Γαλλία ήταν σε επαφή με τον Walid Choucair, που βρέθηκε ένοχος για συναλλαγές σε εμπιστευτικές πληροφορίες στο Λονδίνο τον Ιούνιο. Ο Choucair, με τη σειρά του, είναι ένας από τους πολλούς traders του Λονδίνου που κινούνται στους ίδιους κοινωνικούς κύκλους με τον Joseph El-Khouri, τον trader και παίκτη του πόκερ που είναι κατηγορούμενος στη Νέα Υόρκη, σύμφωνα με τους ανθρώπους που γνωρίζουν το θέμα.
Μια διεθνής παρέα: το Δίκτυο από Insiders από το Μέιφερ στο Μονακό.
Τα κατηγορητήρια παρέχουν ενδείξεις για τη λειτουργία ενός μεγάλου δικτύου από traders σε δύο ηπείρους που καλλιεργούσαν επαφές με τραπεζίτες και φέρονται να έβαζαν στοιχήματα βασισμένα σε πληροφορίες που συλλέχθηκαν από αυτούς και που στη συνέχεια μοιραζόντουσαν παράνομα συμβουλές (tips) σε προσωπικές συναντήσεις ή μέσω κρυπτογραφημένων εφαρμογών κοινωνικών μέσων όπως το Signal ή το WhatsApp. Τα μέλη του κυκλώματος συχνά παρείχαν πληροφορίες στους δημοσιογράφους με την ελπίδα να επηρεάσουν τις μετοχές στις οποίες πόνταραν.
Πολλοί από τους Ευρωπαίους traders σύχναζαν μαζί σε κλαμπ στην γοητευτική γειτονιά Mayfair του Λονδίνου ή σε πάρτι με γιοτ που αποβιβάζονται στο Μονακό το καλοκαίρι.
«Αυτό το είδος εμπιστευτικού κυκλώματος, το οποίο όλοι υποψιαζόμαστε ότι πρέπει να υπάρχει, είναι εξαιρετικά δύσκολο να αποκαλυφθεί», δήλωσε ο Jean-Philippe Pons-Henry, δικηγόρος στο Παρίσι που δούλευε για την Επιτροπή Κεφαλαιαγοράς της Γαλλίας.
Ο Demane-Debih συνδέεται με τουλάχιστον δύο άλλους traders με έδρα τη Γενεύη, οι οποίοι είναι ύποπτοι για διακίνηση εμπιστευτικών πληροφοριών. Τα έγγραφα του δικαστηρίου στο Ηνωμένο Βασίλειο τον συνδέουν με τον Lucien Selce και έχει δεσμούς με τον Alexis Kuperfis, σύμφωνα με πηγές του Bloomberg. Οι Selce και Kuperfis είναι μεταξύ επτά ατόμων που κατηγορούνται στη Γαλλία για συμμετοχή στο κύκλωμα που διακινούσε εμπιστευτικές πληροφορίες σχετικά με την εξαγορά του αμερικανικού παραγωγού χημικών Airgas Inc. από τη γαλλική εταιρεία Air Liquide SA το 2015. Οι άνδρες αμφισβήτησαν τις κατηγορίες και δεν έχει οριστεί καμία δίκη.
Εκτός από τη γνωριμία με τους Selce και Kuperfis, ο Demane-Debih γνωρίζει επίσης τον trader Eaitisham «Shami» Ahmed που εδρεύει στο Λονδίνο, σύμφωνα με έγγραφα σε δικαστική υπόθεση του Ηνωμένου Βασιλείου. Στον Ahmed επιβλήθηκε πρόστιμο για insider trading στη Γαλλία το περασμένο έτος.
Διαρροές
Η δράση των μη αναγνωρισμένων Ελβετών traders που περιγράφονται στα κατηγορητήρια της υπόθεσης των ΗΠΑ που περιλαμβάνουν τον Γιώργο Νίκα και τον Τηλέμαχο Λαβίδα είναι ανάλογος με αυτόν που αναφέρθηκε στις ακροάσεις ή στα έγγραφα στις περιπτώσεις της Γαλλίας και του Ηνωμένου Βασιλείου: Βρίσκουν κάποιον που εργάζεται σε μυστικές συμφωνίες, δημιουργούν διαμεσολαβητές, εμπορεύονται με παράγωγα υψηλής μόχλευσης και μερικές φορές διαρρέουν πληροφορίες στους δημοσιογράφους για να επηρεάσουν την τιμή της μετοχής.
Τόσο οι Αμερικανοί όσο και οι Βρετανοί ερευνητές έχουν εξετάσει ύποπτα κέρδη από μέλη του δικτύου από το 2013 ή νωρίτερα και η γαλλική περίπτωση φτάνει σε ύποπτα κέρδη τουλάχιστον μέχρι το 2012. Αλλά με τόσους πολλούς παράγοντες που συμμετέχουν σε εταιρικές συμφωνίες και σημαντικές ανακοινώσεις, δεν είναι εύκολο να εντοπιστεί η πηγή των διαρροών.
Τώρα, οι Αμερικανοί ερευνητές λένε ότι βρήκαν τη «διαρροή». Η Darina Windsor, πρώην τραπεζίτης της Centerview Partners LLC στο Λονδίνο, φέρεται να έστειλε εμπιστευτικές πληροφορίες μέσω ηλεκτρονικού ταχυδρομείου το 2013 σχετικά με την Onyx Pharmaceuticals Inc. στον Benjamin Taylor, ο οποίος εργαζόταν στη Moelis & Co. και με τον οποίο ήταν τότε ζευγάρι. Ο Taylor εν συνεχεία μοιράστηκε τις πληροφορίες μέσω μεσαζόντων με traders που αγόραζαν μετοχές, δικαιώματα προαίρεσης ή άλλα παράγωγα συνδεδεμένα με την εταιρεία. Ο Taylor απέστειλε επίσης έγγραφα σχετικά με ενδεχόμενη εξαγορά της Life Technologies Corp. σε έναν διαμεσολαβητή, ο οποίος τις παρέδωσε σε έναν ανώνυμο Ελβετό trader, ανέφεραν οι εισαγγελείς.
Ο ανώνυμος trader από την Ελβετία πραγματοποίησε στοιχημάτισε 1,5 εκατ. δολάρια στη Life Technologies, το οποίο μοιράστηκε με έναν δημοσιογράφο στον Καναδά, σύμφωνα με μια ξεχωριστή καταγγελία της Επιτροπής Κεφαλαιαγοράς κατά των Taylor, Windsor και El-Khouri. Ο Taylor, ο οποίος θεωρείται από τους εισαγγελείς ότι βρίσκεται στη Γαλλία, συνελήφθη στο Μονακό νωρίτερα φέτος, αλλά ένα δικαστήριο εκεί απέρριψε αίτημα έκδοσης στις ΗΠΑ και τον απελευθέρωσε επειδή ορισμένα έγγραφα κατατέθηκαν μόνο στα αγγλικά. Η Windsor θεωρείται ότι βρίσκεται στην Ταϊλάνδη.
Traders της Onyx
O Demane-Debih διαπραγματευόταν με μετοχές της Onyx περίπου την ίδια περίοδο, σύμφωνα με δύο ανθρώπους που είναι εξοικειωμένοι με τις δραστηριότητές του. Επίσης, διαπραγματευόταν με μετοχές της Ariad Pharmaceuticals Inc., μια άλλη εταιρεία που αναφέρεται στις καταγγελίες των ΗΠΑ. Οι εισαγγελείς λένε ότι ο Τηλέμαχος Λαβίδας, ο πατέρας του οποίου βρισκόταν στο διοικητικό συμβούλιο της Ariad, έδινε πληροφορίες για το γεγονός ότι η εταιρεία έπρεπε να σταματήσει τις κλινικές δοκιμές στον Γιώργο Νίκα, ο οποίος είναι ιδιοκτήτης αλυσίδας εστιατορίων ταχείας εστίασης στη Νέα Υόρκη. Και οι δύο άνδρες κατηγορήθηκαν τον περασμένο μήνα μαζί με τον τραπεζίτη της Goldman, Bryan Cohen, ο οποίος φέρεται να πέρασε άλλες εμπιστευτικές πληροφορίες στον Νίκα.
Ο Λαβίδας, ο οποίος συνελήφθη στη Νέα Υόρκη, υποστήριξε ότι ο ρόλος του στη συνωμοσία ήταν «σχετικά μικρός». Ο Cohen, ο οποίος δήλωσε ότι είναι αθώος, είναι υπό κατ ‘οίκον περιορισμό και ο Νίκας είναι στην Ελλάδα, λένε οι εισαγγελείς.
Οι εισαγγελείς κατηγόρησαν τον El-Khouri ότι διαπραγματευόταν εμπιστευτικές πληροφορίες που λάμβανε από τους τραπεζίτες του Λονδίνου Taylor και Windsor, οι οποίοι αποκαλούσαν ο ένας τον άλλο «Pops» και «Popsy».
Στον El-Khouri αρνήθηκε αποφυλάκιση με εγγύηση στο Ηνωμένο Βασίλειο, καθώς καταπολεμά την έκδοσή του στις ΗΠΑ και φέρεται να έχει ανταλλάξει πληροφορίες με μια ομάδα ανθρώπων που τουλάχιστον ένα μέλος τις μοιραζόταν με τον Choucair, τον trader του Λονδίνου που καταδικάστηκε για insider trading με πληροφορίες που του έδινε ένας φίλος του στη UBS Group AG.
Όπως και οι traders, έτσι και οι εισαγγελείς και από τις δύο πλευρές του Ατλαντικού φαίνεται να μοιράζονται πληροφορίες. Οι αρχές των ΗΠΑ εξέδωσαν κλήτευση το 2014, κατόπιν αίτησης της Γαλλίας, για να λάβουν πληροφορίες σχετικά με το λογαριασμό Gmail ενός από τους traders με έδρα τη Γενεύη. Οι Γάλλοι ερευνητές μοιράστηκαν υλικό με Βρετανούς ομολόγους τους και μία από τις συνομιλίες στη δίκη του Choucair.
Πηγή: newmoney.gr
