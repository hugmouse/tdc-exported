
# भारतीय नौसेना में 12वीं पास के लिए नौसैनिकों की 2200 भर्तियां, 10 खास बातें

Published at: **2019-11-07T12:57:12+00:00**

Author: **हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/career/story-indian-navy-recruitment-2019-for-sailor-posts-apply-online-for-2200-ssr-at-joinindiannavy-gov-in-12th-pass-can-apply-read-10-important-points-2836893.html)

भारतीय नौसेना ने नौसैनिकों की बंपर भर्तियां करने के लिए आवेदन आमंत्रित किए हैं। ये नियुक्तियां सीनियर सेकेंडरी रिक्रूट्स (एसएसआर)- अगस्त 2020 बैच के लिए होंगी। बारहवीं पास युवा इसके लिए आवेदन कर सकते हैं। लगभग 2200 पदों पर नियुक्तियां की जाएंगी। केवल अविवाहित पुरुष अभ्यर्थी आवेदन योग्य हैं। आवेदन ऑनलाइन करना होगा, जिसकी अंतिम तिथि 18 नवंबर 2019 है। पद से जुड़ी विस्तृत जानकारी के लिए नीचे पढ़ें : 
1. सीनियर सेकेंडरी रिक्रूट्स (एसएसआर)-सेलर, पद : 2200 (अनुमानित)
2. योग्यता : मान्यता प्राप्त स्कूल/शिक्षा बोर्ड से मैथ्य और फिजिक्स विषयों के साथ 12वीं पास हो। इसके अलावा केमिस्ट्री, बायोलॉजी या कंप्यूटर साइंस में से एक विषय का अवश्य अध्ययन किया हो। आयु सीमा : आवेदक का जन्म 01 अगस्त 2000 से 31 जुलाई 2003 के बीच हुआ हो। (आयु गणना में दोनों तिथियां शामिल होंगी)
3. न्यूनतम शारीरिक मापदंडकद : 157 सेंटीमीटरवजन : कद और उम्र के सही अनुपात में। सीना : सही अनुपात में। फुलाने पर सामान्य से 5 सेंटीमीटर अधिक हो। दृष्टि क्षमता : बिना चश्मे के एक आंख की दृष्टि क्षमता 6/6 और दूसरी आंख की 6/9 हो। चश्मे के साथ दोनों आंखों की दृष्टि 6/6 हो। टैटू : शरीर के किसी भी हिस्से पर स्थायी टैटू मान्य नहीं होगा। हालांकि कोहनी से लेकर हथेली के बीच अंदर की ओर तथा हथेली के पीछे बने टैटू कुछ मामलों में स्वीकार्य होंगे।    
4. वेतनमान : ट्रेनिंग के दौरान स्टाइपेंड के तौर पर 14,600 रुपये प्रतिमाह मिलेंगे। ट्रेनिंग पूरी होने पर पे लेवल-3 के तहत 21,700 से 69,100 रुपये वेतनमान होगा। प्रोमोशन : इस पद के लिए चयनित उम्मीदवार को अधिकतम मास्टर चीफ पेटी ऑफिसर पद तक प्रोमोशन मिलेगा। इस पद के लिए वेतनमान 47,600 से 1,51,100 रुपये होगा।बीमा : नियुक्ति नौसैनिक को 50 लाख रुपये का बीमा कवर मिलेगा। 
5. चयन प्रक्रिया - कंप्यूटर बेस्ट ऑनलाइन परीक्षा, क्वालिफाइंग फिजिकल फिटनेस टेस्ट (पीएफटी) और मेडिकल जांच के आधार पर चयन होगा।
6. ऑनलाइन परीक्षा का स्वरूप- प्रश्नपत्र बहुविकल्पीय प्रकार का होगा।  यह हिंदी और इंग्लिश, दोनों भाषाओं में होगा। इसमें कुल 100 प्रश्न पूछे जाएंगे। इन्हें हल करने के लिए एक घंटे का समय मिलेगा। - प्रश्नपत्र में इंग्लिश, साइंस, मैथ्स और जनरल नॉलेज से संबंधित सवाल पूछे जाएंगे। प्रश्न 12वीं स्तर के होंगे। - अभ्यर्थी को हर सेक्शन में पास होना अनिवार्य है। - प्रत्येक गलत उत्तर के लिए .25 अंक काटे जाएंगे। 
7. पीएफटी का प्रारूप- दौड़ : 1.6 किलोमीटर की दौड़ 7 मिनट में पूरी करनी होगी। - उठक-बैठक : 20     - पुश-अप : 10
8. ट्रेनिंग :  इस कोर्स के लिए ट्रेनिंग अगस्त 2020 में शुरू होगी। आईएनएस चिल्का में 22 सप्ताह की बेसिक ट्रेनिंग होगी। इसके बाद अलग-अलग नेवल ट्रेनिंग संस्थान में ट्रेड के अनुसार प्रोफेशनल ट्रेनिंग दी जाएगी। 
9. आवेदन शुल्क - सामान्य, ईडब्ल्यूएस और ओबीसी वर्ग को 215 रुपये का भुगतान करना होगा। शुल्क ऑनलाइन माध्यम से  चुकाना होगा।- एससी/एसटी वर्ग के अभ्यर्थियों को शुल्क भुगतान से छूट मिलेगी।
10. आवेदन प्रक्रिया- वेबसाइट (www.joinindiannavy.gov.in) पर लॉगइन करें। यहां होमपेज पर ‘अप्लाई ऑनलाइन’ विकल्प पर क्लिक करें।- ऐसा करने से नया पेज खुल जाएगा। यहां रजिस्ट्रेशन लिंक पर क्लिक करें और मांगी गई जानकारियों जैसे नाम, ईमेल और मोबाइल नंबर दर्ज कर रजिस्टर्ड कर लें।- अब आपने अपना जो ईमेल पता रजिस्टर्ड किया है, उस पर जाकर नेवी द्वारा भेजे लिंक को क्लिक कर अपना ईमेल वेरिफाई कर दें।- अब वापस वेबसाइट पर जाकर ईमेल और पासवर्ड डालकर लॉगइन करें। यहां करंट ॲाप्च्र्युनिटी में सेलर विकल्प पर क्लिक करें।- अब आपको ‘सेलर एंट्री-सीनियर सेकेंडरी रिक्रूट अगस्त 2020 बैच’ शीर्षक नजर आएगा। उसके आगे व्यू डिटेल लिंक पर क्लिक करें। - ऐसा करने पर पद से संबंधित विज्ञापन खुल जाएगा। इसे ध्यान से पढ़ें। इसके बाद ‘अप्लाई नाउ’ बटन पर क्लिक करें। ऐसा करने से आवेदन फॉर्म खुल जाएगा।- अब मांगी गई सभी जरूरी जानकारियां दर्ज कर ‘सेव एंड नेक्स्ट’  बटन पर क्लिक कर आगे की आवेदन प्रक्रिया पूरी करें।- अब दसवीं कक्षा की मार्कशीट और पासिंग सर्टिफिकेट, डोमिसाइल, पासपोर्ट साइज फोटो, हस्ताक्षर और आधार कार्ड की स्कैन कॉपी को अपलोड करें।- फोटो, हस्ताक्षर और आधार कार्ड का साइज 100 केबी से ज्यादा न हो। वहीं, मार्कशीट, पासिंग सर्टिफिकेट और डोमिसाइल का साइज 1 एमबी से ज्यादा न हो।- जो पासपोर्ट साइज फोटो अपलोड करें, उसका बैकग्राउंड नीला होना चाहिए।- पूर्णरूप से भरे गए आवेदन  को अंत में ‘सब्मिट’ करें। फिर ऑटोजेनरेटेड फॉर्म का प्रिंटआउट निकालकर इसे संभाल कर रख लें। 
महत्वपूर्ण तारीखें- ऑनलाइन आवेदन की अंतिम तिथि : 18 नवंबर 2019 - कंप्यूटर बेस्ट परीक्षा की संभावित तिथि : जनवरी 2020- एडमिट कार्ड डाउनलोड कर सकेंगे : दिसंबर 2019 से 
