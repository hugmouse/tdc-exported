
# 'เหยี่ยวข่าวสีบานเย็น'รับรางวัลส่งเสริมมวลชน-สังคมดีเด่น

Published at: **2019-11-01T17:05:00+00:00**

Author: ****

Original: [เดลินิวส์](https://www.dailynews.co.th/article/739572)


        เหยี่ยวข่าวสีบานเย็นรับรางวัลผู้สร้างสรรค์ส่งเสริมมวลชนและสังคมดีเด่น
      
ที่ศูนย์ประชุมสถาบันวิจัยจุฬาภรณ์   มีการจัดงานประกาศผลรางวัลวิทยุโทรทัศน์แห่งชาติรางวัล “พิฆเนศวร”ครั้งที่  ประจำปี 2562  จัดโดย สมัชชานักจัดรายการข่าววิทยุโทรทัศน์ หนังสือพิมพ์แห่งประเทศไทย (สว.นท.) โดยมีศิลปินดารา บุคคลในวงการบันเทิง สื่อมวลชน เข้ารับรางวัล  เป็นรางวัลประทานจาก สมเด็จพระญาณสังวร สมเด็จพระสังฆราช สกลมหาสังฆปริณายก ซึ่งพิจารณาและตัดสินมอบให้กับนักจัดรายการ พิธีกร ผู้ประกาศข่าว และผู้ผลิตรายการทั้งจากสถานีโทรทัศน์ช่องต่างๆ สถานีโทรทัศน์ดาวเทียม ออนไลน์  รวมไปถึงเคเบิลท้องถิ่นทั่วประเทศโดยมีพลเอกจิตตสักก์ เจริญสมบัติ ที่ปรึกษาคณะกรรมาธิการ สภานิติบัญญัติแห่งชาติ อดีตที่ปรึกษารัฐมนตรีว่าการกระทรวงกลาโหม และอดีตโฆษกกระทรวงกลาโหม ประธานในพิธี มอบรางวัล นายอำนาจ หมัดสดาย  ประธานสมัชชานักจัดรายการข่าววิทยุโทรทัศน์ หนังสือพิมพ์แห่งประเทศไทย (สว.นท.) กล่าวรายงานวัตถุประสงค์ในการจัดงาน  โดยมีรายชื่อผู้เข้ารับรางวัลดังต่อไปนี้ รางวัลกิตติมศักดิ์ด้านการละคร ได้แก่ อภิรดี ภวภูตานนท์ ณ มหาสารคาม   คุณนิรุตติ์ ศิริจรรยา รางวัลกิตติมศักดิ์ด้านการแสดง   ได้แก่ นุสบา ปุณณกันต์  จากละครเรื่อง เรือมนุษย์ ทางช่อง 7HD    ประเภทข่าว รางวัลรายการข่าวดีเด่นได้แก่  รายการ คุยข่าวรุ่งอรุณเช้า 8 ทางช่อง  8 ทีวี รางวัลผู้รายงานข่าวดีเด่น(ชาย)ได้แก่ นายอัครพล  ทองธราดลรายการข่าวเด่น ช่อง 8 ทีวี รางวัลผู้รายงานข่าวดีเด่น (หญิง)ได้แก่ นางสาวทิฆัมพร  อยู่กำเนิด ผู้ประกาศข่าว ช่อง 8 ทีวี รางวัลช่างภาพยอดเยี่ยมแห่งปี ได้แก่ คุณมนตรี คำแหง  ช่างภาพรายการคืนคุณให้แผ่นดิน ทาง ททบ.5  
สำหรับรางวัลผู้สร้างสรรค์ส่งเสริมมวลชนและสังคมดีเด่น ได้แก่ นายสุทธิพร กองสุทธิผล ผู้สื่อข่าวหนังสือพิมพ์ เดลินิวส์ จังหวัดพระนครศรีอยุธยา นอกจากนี้ยังมีผุ้รับรางวัลต่างๆอีกมากมาย. 
