
# ستاد امربه معروف و نهی از منکر: از ابتدای انقلاب تاکنون 15 هزار نفر در حوزه مواد مخدر اعدام شده‌اند

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696435/%D8%B3%D8%AA%D8%A7%D8%AF-%D8%A7%D9%85%D8%B1%D8%A8%D9%87-%D9%85%D8%B9%D8%B1%D9%88%D9%81-%D9%88-%D9%86%D9%87%DB%8C-%D8%A7%D8%B2-%D9%85%D9%86%DA%A9%D8%B1-%D8%A7%D8%B2-%D8%A7%D8%A8%D8%AA%D8%AF%D8%A7%DB%8C-%D8%A7%D9%86%D9%82%D9%84%D8%A7%D8%A8-%D8%AA%D8%A7%DA%A9%D9%86%D9%88%D9%86-15-%D9%87%D8%B2%D8%A7%D8%B1-%D9%86%D9%81%D8%B1-%D8%AF%D8%B1-%D8%AD%D9%88%D8%B2%D9%87-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D8%A7%D8%B9%D8%AF%D8%A7%D9%85-%D8%B4%D8%AF%D9%87%E2%80%8C%D8%A7%D9%86%D8%AF)

سخنگوی قوه قضائیه آمار مربوط به سقط غیرقانونی جنین در کشور را غیرقابل اعتبار دانست.
به گزارش فارس، غلامحسین اسماعیلی در نشست رئیس قوه قضائیه با فعالان و نخبگان در حوزه اسیب‌های اجتماعی گفت: آمارهیی که در مورد سقط جنین اعلام شد اعتبار لازم را ندارد.
وی همچنین گفت: آمار مربوط به تعداد اعدامی‌های مواد مخدر نیز دقت و صحت لازم را نداشته و قابل انتشار نیست.
 در این نشست یکی از فعالان حوزه آسیب‌ها اعلام کرد که 250 هزار سقط غیرقانونی در کشور رخ می‌‌دهد که 90 درصد آن مشروع است همچنین این فعال اجتماعی خواستار پیگیری قوه قضاییه در این خصوص شد و اعلام کرد که فقط 10 هزار سقط قانونی ثبت شده است.
همچنین جلیل محبی دبیر ستاد امربه معروف و نهی از منکر نیز با اشاره به آمارهایی در حوزه مواد مخدر گفت: از ابتدای انقلاب تاکنون 15 هزار نفر در این حوزه اعدام شده‌اند که با واکنش سخنگوی قوه قضاییه مواجه شد.
