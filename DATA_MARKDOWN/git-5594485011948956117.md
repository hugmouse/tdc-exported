
# Грантовото НПО „Антикорупционен фонд“ с пореден лъжлив пасквил

Published at: **2019-11-07T06:49:00+00:00**

Author: ****

Original: [Blitz.bg](https://blitz.bg/analizi-i-komentari/grantovoto-npo-antikoruptsionen-fond-s-poreden-lzhliv-paskvil_news707719.html)

https://blitz.bg/analizi-i-komentari/grantovoto-npo-antikoruptsionen-fond-s-poreden-lzhliv-paskvil_news707719.html Blitz.bg
Получилото стотици хиляди долари от чужди фондации НПО „Антикорупционен фонд“, съставено от бивши служители на подсъдимия бизнесмен Иво Прокопиев, избълва нова порция лъжи под формата на „разследване“.Компотът от неистини и внушения, оформени като видеоклип и подправени с напрегната музика и субтитри, обаче цели най-обикновена манипулация - че прокуратурата, в лицето Иван Гешев, уж умишлено била пропуснала в разследването за КТБ да провери връзките на депутата от ДПС Делян Пеевски с институцията, както и кредитите, които бил взел той и неговото семейство и които не били върнати.Колко отчаяни трябва да са и Иво Прокопиев и Цветан Василев от избора на Иван Гешев за главен прокурор, за да се опитват за Н-ти път да претоплят една и съща лъжа, и то лъжа, многократно опровергавана - както в докладите на парламентарната комисия за КТБ и специално наетата от държавата международна разследваща фирма „Аликс Партнърс“, така и от прокуратурата и синдиците на КТБ.Припомняме, че тази лъжа изобщо не е нова и беше тиражирана през годините не само от Цветан Василев и от пионките му „журналисти“ в България, а и от кръга „Капитал“.През 2018 г. изданието на Прокопиев надълго и нашироко „анализира“ абсолютно същите „документи“ от делото за източването на КТБ (за които се твърди, че свързват Пеевски с невърнати кредити и които услужливо бяха предоставени на Прокопиев от адвокатите на Цветан Василев). Мантрата и тогава и сега беше, че фирми, изброени в хвърчащи неподписани листове, били „свързвани“ с депутата от ДПС.Срещу грубите лъжи на слугите на Прокопиев и Василев обаче стоят неоспоримите факти. А те са, че всички фирми на Пеевски или на семейството му, са погасили ползваните от КТБ кредити много преди фалита на банката през 2014 г. Всъщност това са едни от малкото реално погасени кредити (без прихващания), за разлика от милиардите левове, източени от Цветан Василев през фирмите му бушони, които не са върнали и един лев на КТБ.Фактът на погасяването на тези кредити беше доказан както от БНБ, така и от синдиците на КТБ. От търговския регистър пък, който нито НПО-то „Антикорупционен фонд“, нито медийните клакьори на двамата подсъдими олигарси Прокопиев и Василев искат да отворят или да прочетат, става пределно ясно, че Пеевски няма никаква - нито пряка, нито косвена връзка, с десетките дружества, които постоянно му приписват в собственост.Показателен е и фактът, че лъжата за „невърнати кредити“ от Пеевски си служи с напълно измислени цифри – от 150 милиона, през 700 милиона, та до сегашните 575 милиона. И това е обяснимо, защото тези цифри се фабрикуват от различни хора – от самия Цветан Василев, от Вера Ахундова – агент „Хранова“ от ДС, от Николай Стайков, от Огнян Стефанов – агент Академик, и от всеки, на когото е поръчано от кръга „Капитал“ или от беглеца в Белград, да сътвори поредната инсинуация.Що се отнася до внушението, че Булгартабак също е на Пеевски, както и че дружеството имало невърнати кредити, тази лъжа също е съшита с бели конци и е твърде елементарна. Още на 16 юни 2014 г. цигареният холдинг официално оповести, че няма нито лев кредити към КТБ, а всичките им сметки в банката са закрити. Пет години след това, медийните фалшификатори обаче не спират да творят измислени „новини“ по темата, надявайки се на късата памет на читателите си.Всичко описано разбира се не пречи по никакъв начин на хората на Василев и Прокопиев и на хрантутниците на чужди фондации, да продължават да разпространяват едни и същи лъжи през годините. Естествено, сега мишената изобщо не е Пеевски, а избраният от ВСС нов главен прокурор Иван Гешев.Защото именно той е човекът, който изправи Цветан Василев на подсъдимата скамейка, а олигархът вече трябва да отговаря пред българския съд за извършените от него престъпления и присвоените милиарди. Иво Прокопиев също е подсъдим за ощетяване на държавата с 28 милиона лева от приватизацията на ЕВН, а КПКОНПИ запорира негово незаконно придобито имущество за 200 милиона лева. „Виновник“ и тук е Специализираната прокуратура, доскоро оглавявана от Гешев. Затова и поредният им „режисьорски“ напън и опит за манипулация, трябва да се възприема единствено с насмешка. Пореден, защото след американеца Кевин Буут, на когото Цветан Василев поръча цял документален филм за враговете му Пеевски и Цацаров, сега и бившият журналист от „Капитал“ Николай Стайков, преквалифицирал се в член на грантовото НПО „Антикорупционен фонд“, изведнъж стана филмов артист (или по-скоро неумел статист, който трябва да изчете предварително написани от менторите му реплики).Какво още ще измислят сценаристите Прокопиев и Василев, докато текат съдебните им дела в специализирания наказателен съд, предстои да разберем. Дано поне лъжите им да бъдат малко по-добре скалъпени, защото за тези няма да получат дори „Златна малинка“. 
