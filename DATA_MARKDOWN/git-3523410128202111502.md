
# 
        داوود کرمی؛ همه کار وزارت کار یا دلال پست و واردکننده خواننده؟
      

Published at: **2019-11-05T09:47:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638251/%D8%AF%D8%A7%D9%88%D9%88%D8%AF-%DA%A9%D8%B1%D9%85%DB%8C-%D9%87%D9%85%D9%87-%DA%A9%D8%A7%D8%B1-%D9%88%D8%B2%D8%A7%D8%B1%D8%AA-%DA%A9%D8%A7%D8%B1-%DB%8C%D8%A7-%D8%AF%D9%84%D8%A7%D9%84-%D9%BE%D8%B3%D8%AA-%D9%88-%D9%88%D8%A7%D8%B1%D8%AF%DA%A9%D9%86%D9%86%D8%AF%D9%87-%D8%AE%D9%88%D8%A7%D9%86%D9%86%D8%AF%D9%87)

گروه اجتماعی: وقتی به سابقه و عملکرد بزرگترین مدیران و مسئولین کشوری که دچار حاشیه و کنار گذاشته شده اند نگاه می کنیم، به یک شباهت در وضعیت عموم آنها پی می بریم و آن، آسیب پذیری از ناحیه نزدیک ترین افراد به ایشان یا همان حلقه اول معروف است که با ایجاد یک الیگارشی در اطراف آقای مدیر، از اعتبار وی تزریق کرده و به رشد خود ادامه می دهند. و آن مسول در مرکز این حلقه مانده، نمی داند چه بلایی قرار است سرش بیاید. تا اینکه فسادهای مختلف دهن باز می کنند و مسئول مدنظر به همراه آن حلقه متصلب اطرافش را با هم می بلعد.
به گزارش بولتن نیوز، حالا این قاعده در خصوص جناب شریعتمداری وزیر تعاوت، کار و رفاه اجتماعی نیز در حال وقوع است. وجود بعضی اطرافیان در حلقه اول ایشان باعث شده که حواشی زیادی در این وزارتخانه ایجاد شود که اگر به موقع به آنها رسیدگی نشود، ممکن کار تا جاهای بدی بیخ پیدا کند. آن هم زمانی که شاید دیگر دیر شده و باشد و نتوان اقدام مثمرثمری انجام داد.
در همین رابطه، یکی از ابهامات اصلی انتصابات در وزارت تعاون، کار و رفاه اجتماعی، انتخاب افرادی است که در یک دوره خاص در سازمان مناطق آزاد با هم همکار بوده اند. یعنی دقیقا در زمانى که مرتضی بانک مدیریت این سازمان را برعهده داشته است، وی که از اعضای حزب عدالت و توسعه است در دوره ریاست جمهوری حسن روحانی دبيرى شورايعالى مناطق آزاد را از آن خود کرد.
محمد جعفر کبیری (عضوهیئت مدیره سازمان منطقه آزاد تجاری – صنعتی کیش) به عنوان معاون امور تعاون وزیر مشغول به کار شده است ،داوود کرمی (عضوهیئت مدیره سازمان منطقه آزاد تجاری ـ صنعتی کیش) به عنوان مشاور ویژه وزیر و سرپرست دفتر وزارتی حکم گرفته است و محمدرضا سعیدی از نمایندگان مستعفی مجلس ششم و معاون سرمایه گذاری منطقه آزاد کیش نیز به عنوان مدیرعامل شرکت پتروشیمی جم انتخاب شده که به نظر می رسد این انتخابات در یک فرایند مبهم انجام و اراده ای به جز اراده شخص وزیر در این موارد دخیل بوده است و همانطور که اشاره شده نکته قابل توجه در نحوه انتخاب و انتصاب این افراد آن است که همگی آنها از مدیران منطقه آزاد گردشگری کیش بوده اند و این شائبه را ایجاد می کند که به وزیر رفاه تحمیل شده اند.
 
شریعتمداری 8 آذر سال سال گذشته، در احکام جداگانه ای، تعدادی از معاونان و مدیران این وزارتخانه را منصوب کرد. در میان منصوب شدگان نام داوود کرمی به عنوان، مشاور و سرپرست حوزه وزارتی (رئیس دفتر وزیر) به چشم می خورد؛ انتصابی که به دلیل سوابق کرمی نگرانی هایی را ایجاد می کرد.
اولین نکته درباره انتصاب کرمی این است که بر اساس مصوبه سازمان اداری و استخدامی کشور به شماره 1596901 به تاریخ 6 دی ماه 96، استفاده از عناوین ترکیبی مانند "مشاور و مدیرکل" و "مشاور وزیر و مدیرکل" ممنوع است. کرمی که تا پیش از این قائم مقام مدیرعامل و معاون توسعه مدیریت سازمان منطقه آزاد کیش بود، پس از استقرار در جایگاه ریاست دفتر شریعتمداری، اقداماتی را در جهت تاثیرگذاری جدی در این وزارتخانه آغاز کرده است.
بسیاری از موثرین در وزارت کار معتقدند که کرمی تقریبا در تمامی انتصابات وزارتخانه و شرکت های زیر مجموعه شستا و صندوق بازنشستگی به عنوان دو غول اقتصادی کشور و از زیر مجموعه های وزارت کار، دخالت می کند و به دلیل علایق تندی سیاسی به یک جریان خاص تلاش می کند تا با فشار به مدیران صندوق بازنشستگی و شستا، این چهره ها را به عنوان مدیرعامل شرکت ها معرفی کند.
محمد رضا (میثم) سعیدی نماینده تندرو مجلس ششم و از متحصنین آن دوره، فردی است که با تلاش کرمی و با مصوبه هیات مدیره شرکت پتروشیمی جم و ابلاغ مدیرعامل هلدینگ شرکت سرمایه‌گذاری صندوق بازنشستگی کشوری به عنوان مدیرعامل شرکت پتروشیمی جم منصوب شده است. جالب اینکه سعیدی نیز از دوستان نزدیک کرمی در منطقه آزاد کیش و معاون اقتصادی این سازمان بوده است.
محمد کبیری دیگر فرد نزدیک به کرمی که به معاونت تعاون وزارت کار منصوب شده است، سابقه همکاری و دوستی با کرمی در منطقه آزاد کیش را در کارنامه خود دارد! کرمی تلاش می کند تا چهره ها و افرد نزدیک به خود که پیش از این در منطقه آزاد کیش، با وی همکاری داشته اند را در پست های مهم و کلیدی وزارت کار منصوب کند.
