
# بسیج موجب ناامیدی دشمنان از جمهوری اسلامی شده است

Published at: **2019-11-01T12:29:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543840.html/%D8%A8%D8%B3%DB%8C%D8%AC-%D9%85%D9%88%D8%AC%D8%A8-%D9%86%D8%A7%D8%A7%D9%85%DB%8C%D8%AF%DB%8C-%D8%AF%D8%B4%D9%85%D9%86%D8%A7%D9%86-%D8%A7%D8%B2-%D8%AC%D9%85%D9%87%D9%88%D8%B1%DB%8C-%D8%A7%D8%B3%D9%84%D8%A7%D9%85%DB%8C-%D8%B4%D8%AF%D9%87-%D8%A7%D8%B3%D8%AA)

نماینده ولی فقیه در آذربایجان غربی گفت: بسیج موجب ناامیدی دشمنان از جمهوری اسلامی شده است.
به گزارش شبکه اطلاع رسانی راه دانا؛ به نقل از اروم نیوز، حجت الاسلام و المسلمین سید مهدی قریشی در مراسم صبحگاه مشترک بسیجیان شرکت کننده در رزمایش الی بیت المقدس در جمع بسیجیان ۶ هزار نفری ارومیه، اظهار داشت: برکات بسیج در عرصه مختلف و در فتنه ها نقش خود را ایفا کرده و همواره موجب ناامیدی دشمنان از جمهوری اسلامی شده است.
وی، افزود: بسیج در عراق بسیج موجب رهایی از دست تکفیری ها شد و نه تنها در عراق بلکه در دیگر کشورها نیز جوانان از بسیج ایران الگوبرداری کرده اند که تمام این ها را مدیون امام خمینی (ره) هستیم.
نماینده ولی فقیه در آذربایجان غربی تاکید کرد: در قرآن کریم خداوند در خصوص اتحاد مردم و ایستادگی در برابر دشمنان آیات بسیاری نازل کرده و بیانات امروز رهبر معظم انقلاب مصداق همان آیات است.
گفتنی است صبحگاه مشترک ۶ هزار بسیجی عضو گردان‌های بیت‌المقدس، کوثر، امام علی(ع) و امام حسین(ع) ارومیه در پارک «گوللرباغی» ارومیه برگزار شد.
این مراسم با بازدید «محمدمهدی شهریاری» استاندار آذربایجان‌غربی، حجت الاسلام والمسلمین سید مهدی قریشی نماینده ولی فقیه در استان و جمعی از فرماندهی نظامی و انتظامی از این رزمایش آغاز شد.در این مراسم بسیجیان با ندای لبیک بر خامنه‌ای، فریاد همدلی سردادند و با مشت‌های گره کرده و شعار مرگ بر آمریکا و مرگ بر اسرائیل بر دهان دشمنان کوبیدند.فرمانده ناحیه مقاومت بسیج سپاه ارومیه نیز در این آیین گفت: رزمایش «الی بیت‌المقدس» با شعار چهل سال مردمیاری و امنیت و خدمت برگزار می‌شود و  سنجش میزان توان و آمادگی رزمی گردان‌ها و ارتقای توانمندی‌های امنیتی و دفاعی گردان‌ها از اهداف برگزاری آن است.
سرهنگ کریم علی‌نژاد در این مراسم با بیان اینکه افزایش آمادگی جسمانی و ماموریت دفاع و به ویژه دفاع مردمی از اهداف دیگر این همایش است، اضافه کرد: طی چهل سال گذشته بسیج در هر زمان و مکانی که مردم با مشکل مواجه شدند، حضور فعال داشته و به علت ارتباط نزدیک خود با مردم توانسته است به سهولت مشکلات را حل کند.وی بیان کرد: فرزندان عاشورایی این مرزوبوم با صدای رسا اعلام می‌دارند که امروز تفکر بسیجی جهانی شده و با کارنامه‌ای درخشان در برابر زورگویان ایستاده‌اند و برای خدمت به محرومان آماده هستند.
رزمایش «الی بیت‌المقدس» بسیجیان با حضور ۶ هزار نفر به مناسبت چهل سالگی بسیج برگزار می‌شود و اصلی‌ترین اهداف آن تمرین فراخوانی یگانی، حفظ انسجام سازمانی و فعالیت‌های جمعی است.
انتهای پیام/
