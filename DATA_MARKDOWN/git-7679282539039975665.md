
# जब दिल्ली के इस मेट्रो स्टेशन पर दिखा 5 फुट लंबा सांप, जानें क्या हुआ

Published at: **2019-11-06T13:10:07+00:00**

Author: **एजेंसी,नई दिल्ली**

Original: [https://www.livehindustan.com](https://www.livehindustan.com/national/story-snake-creates-stir-at-dwarka-sector-21-metro-station-rescued-2835211.html)

दिल्ली मेट्रो स्टेशन पर उस वक्त हड़कंप मच गया, जब एक करीब पांच फुट लंबा सांप दिखा। दिल्ली के द्वारका सेक्टर-21 मेट्रो स्टेशन में मंगलवार शाम को पांच फुट लंबा एक सांप मिला, जिससे लोगों में हड़कंप मच गया। सांप को बाद में पकड़ लिया गया और वन में छोड़ दिया गया।
वन्यजीव संरक्षण के लिए काम करने वाले एनजीओ ने कहा कि स्टेशन पर यात्रियों ने सांप को देखा, जिससे वहां अफरा-तफरी मच गई।दिल्ली मेट्रो रेल निगम के कर्मचारी का फोन आने के बाद एनजीओ की दो सदस्यीय टीम ने सांप को पकड़ा। 
एनजीओ ने कहा कि बचाव दल ने सावधानीपूर्वक सांप को पकड़कर एक सुरक्षित कंटेनर में डाल दिया। 
