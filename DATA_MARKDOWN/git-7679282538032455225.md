
# शिवसेना की दो टूक, BJP से केवल मुख्यमंत्री पद को लेकर ही होगी बातचीत

Published at: **2019-11-03T08:10:23+00:00**

Author: **मुंबई, लाइव हिन्दुस्तान**

Original: [https://www.livehindustan.com](https://www.livehindustan.com/national/story-maharashtra-talks-with-bjp-only-on-cm-post-says-shivsena-leader-sanjay-raut-2829322.html)

महाराष्ट्र में सरकार गठन को लेकर जारी गतिरोध के बीच शिवसेना के वरिष्ठ नेता संजय राउत ने रविवार को कहा कि उनकी पार्टी भाजपा से केवल मुख्यमंत्री पद के मुद्दे पर ही बातचीत करेगा। राज्य में 24 अक्टूबर को विधानसभा चुनाव परिणाम घोषित होने के बाद से दोनों गठबंधन साझीदारों के बीच मुख्यमंत्री पद को लेकर गतिरोध बना हुआ है। इस चुनाव में 288 सदस्यीय महाराष्ट्र विधानसभा में शिवसेना ने 56 और भाजपा ने 105 सीटों पर जीत दर्ज की।
राउत ने पत्रकारों से कहा, 'गतिरोध जारी है। सरकार गठन को लेकर अभी कोई बातचीत नहीं हुई है। अगर बातचीत होगी, तो केवल मुख्यमंत्री पद को लेकर ही होगी।' वहीं शिवसेना के मुखपत्र 'सामना के साप्ताहिक स्तंभ में राउत ने कहा था कि महाराष्ट्र में नई सरकार के गठन पर राजनीतिक गतिरोध ''अहंकार के कीचड़ में फंसे एक रथ की तरह है।

        
          महाराष्ट्र: खींचतान के बीच शिवसेना नेता संजय राउत का बड़ा बयान, हमें 170 से ज्यादा विधायकों का समर्थन
        
      
उन्होंने साप्ताहिक स्तंभ में राउत भाजपा को राज्य में राष्ट्रपति शासन लगा कर दिखाने की चेतावनी देते हुए कहा कि यह कदम पार्टी की 'सदी की सबसे बड़ी हार  होगी। उन्होंने कहा कि यह चौंकाने वाली बात है कि वे लोग ऐसा करने की बात कर रहे हैं जो इंदिरा गांधी द्वारा घोषित आपातकाल को 'काले दिवस के रूप में मनाते हैं।'
शिवसेना का यह बयान भाजपा के मुख्यमंत्री पद साझा ना करने के अपने रुख पर अड़े रहने और पार्टी के नेता सुधीर मुंगंतीवार के सात नवम्बर तक नई सरकार का गठन ना होने पर राज्य में राष्ट्रपति शासन की तरफ बढ़ने की बात कहने के बाद आया है।
