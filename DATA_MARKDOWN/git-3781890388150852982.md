
# สาวลอยทะเลอีเจี้ยนนาน2วัน ซัด'ลูกอม'ประทังชีวิตรอด

Published at: **2019-11-05T15:03:00+00:00**

Author: ****

Original: [เดลินิวส์](https://www.dailynews.co.th/foreign/740164)


        ทางการกรีซช่วยเหลือสาวใหญ่วัย 47 ปีในเรือยางซึ่งลอยอยู่ในทะเลอีเจี้ยนนานเกือบ 2 วัน
      
สำนักข่าวรอยเตอร์รายงานจากประเทศกรีซ เมื่อวันที่ 5 พ.ย.ว่า เจ้าหน้าที่ยามฝั่งกรีซเปิดเผยว่า ผู้หญิงวัย 47 ปีคนหนึ่งซึ่งเดินทางมาด้วยเรือใบในเขตทะเลอีเจี้ยนใกล้กับเกาะโฟเลกันดอสของกรีซ แต่ได้ลงเรือยางในช่วงเวลาประมาณเที่ยงวันของวันศุกร์ที่ 1 พ.ย.ที่ผ่านมา เพื่อกลับเข้าฝั่งหาเสบียงเพิ่มเติม แต่วันรุ่งขึ้นทางการกรีซรับแจ้งเหตุเธอสูญหายไปในทะเลอีเจี้ยน จนกระทั่งช่วงเช้าวันอาทิตย์ที่ 3 พ.ย.ถึงได้พบตัวเธอบนเรือยางห่างออกมา 40 ไมล์ทะเลทางตะวันตกเฉียงใต้ของเกาะโฟเลกันดอส ซึ่งอยู่ใกล้กับเกาะครีตทั้งนี้ ทางการกรีซได้ระดมกำลังเรือของหน่วยยามฝั่ง 7 ลำ เรือของเอกชนอีก 3 ลำ เครื่องบิน 1 ลำและเฮลิคอปเตอร์อีก 1 ลำในปฏิบัติการค้นหาหญิงผู้สูญหายไปในทะเล และนำมาขึ้นฝั่งที่ท่าเรืออิรักไลออนบนเกาะครีต เพื่อตรวจร่างกายหญิงผู้สูญหายเปิดเผยว่า เธอถูกกระแสน้ำพัดหายอย่างไร้ทิศทาง ระหว่างนั้นอาศัยเพียงขนมลูกกวาดเป็นอาหารประทังชีวิตหน่วยยามฝั่งไม่ได้เปิดเผยตัวตนของหญิงคนดังกล่าว แต่สื่อท้องถิ่นรายงานว่า เธอเป็นนักแล่นเรือที่มีประสบการณ์จากประเทศนิวซีแลนด์เครดิตภาพREUTERS
