
# สรท.จี้รัฐเพิ่มขีดความสามารถแข่งขันโลจิสติกส์

Published at: **2019-11-05T10:30:00+00:00**

Author: ****

Original: [เดลินิวส์](https://www.dailynews.co.th/economic/740131)


        ​​​​​​​สรท. ประเมินส่งออกไทยปีหนูโต 0-1% เงินบาทแตะ 30.50 บาทต่อดอลลาร์สหรัฐ ชี้ปัจจัยเสี่ยงต่างประเทศต้องจับตาใกล้ชิด โดยเฉพาะเทรดวอร์ยังไม่ได้ข้อยุติ จี้รัฐยกระดับขีดความสามารถการแข่งขันของประเทศหวังดึงเม็ดเงินต่างชาติลงทุนไทยเพิ่ม 
      
น.ส.กัณญภัค ตันติพิพัฒน์พงศ์ ประธานสภาผู้ส่งสินค้าทางเรือแห่งประเทศไทย (สรท.) เปิดเผยว่า ส่งออกไนปี 63 เติบโตได้ที่ 0-1% บนสมมติฐานค่าเงินบาทที่ 30.50 บาทต่อดอลลาร์สหรัฐ โดยมีปัจจัยบวกมาจากการหาพันธมิตรการค้าใหม่ ผ่านการเจรจาความตกลงหุ้นส่วนทางเศรษฐกิจระดับภูมิภาค (อาร์เซ็ป) ในช่วงที่ไทยเป็นเจ้าภาพจัดกาพประชุมสุดยอดผู้นำอาเซียน และความไม่สงบในการประท้วงของฮ่องกง ทำให้นักลงทุนฮ่องและไต้หวันเริ่มหาพื้นที่กระจายความเสี่ยง และย้ายการลงทุนมาไทยเพิ่มขึ้น ประกอบกับเบร็กซิทมีแนวโน้มชัดเจนมากขึ้น จากการที่สมาชิกอียูทั้ง 27 ประเทศ มีความเห็นในไปทิศทางเดียวกันว่า ควรขยายกำหนดเส้นตายเบร็กซิทเป็นวันที่ 31 ม.ค. 63 จากที่สิ้นสุด 31 ต.ค.ที่ผ่านมา ทำให้มีระยะเวลาในการเตรียมความพร้อมเพื่อปรับตัวเพิ่มมากขึ้น สำหรับการส่งออกของปีนี้ติดลบ 1.5% จากเดิมที่คาดว่าจะติดลบ 1% ภายใต้สมมติฐานค่าเงินบาทที่ 33 บาทต่อดอลลาร์สหรัฐ  ส่วนมูลค่าการส่งอออกก.ย. ที่ผ่านมา มีมูลค่า 20,481 ล้านดอลลาร์สหรัฐ ติดลบ 1.4%  เกินดุลการค้า อยู่ที่ 1,275 ล้านดอลลาร์สหรัฐ ขณะที่ภาพรวมการส่งออกช่วง 9 เดือน  (ม.ค.-ก.ย.)  ติดลบ 2.1% มูลค่า 186,572 แสนล้านดอลลาร์สหรัฐ ส่วนปัจจัยเสี่ยงยังเป็นเรื่องของแนวโน้มเศรษฐกิจโลกที่ชะลอมาจากผลกระทบที่เกิดขึ้นของสงครามการค้าระหว่างสหรัฐและจีน กระทบต่อกิจกรรมการผลิตและทำให้การค้าโลกถดถอย  และกระทบต่อความเชื่อมั่นในการลงทุนและความต้องการในสินค้าทุน  รวมถึงการที่สหรัฐประกาศตัดสิทธิ์จีเอสพีของไทย  ค่าเงินบาทที่ยังคงแข็งค่าอย่างต่อเนื่องจากการเกินดุลสะพัดของไทย คิดเป็นสัดส่วนถึง 6% ของ GDP ซึ่งเป็นสัดส่วนที่ค่อนข้างสูงเมื่อเปรียบเทียบกับประเทศอื่นๆ รวมถึงปัจจัยกดดันจากค่าดอลลาร์ที่อ่อนค่าเนื่องจากแนวโน้มเศรษฐกิจโลกที่หดตัว  สำหรับข้อเสนอแนะที่ต้องการให้ภาครัฐเร่งดำเนินการคือ ยกระดับขีดความสามารถในการแข่งขันของประเทศไทย ใน  โดยเฉพาะระบบขนส่งสินค้าระหว่างประเทศ และผลักดันการปรับเปลี่ยนรูปแบบการขนส่ง เพื่อสนับสนุนความสามารถในการแข่งขันด้านโลจิสติกส์  ซึ่งอ้างอิงจากผลสำรวจดัชนีความสามารถแข่งขันระดับโลก (GCI) ปี 62 ซึ่งประเทศไทยถูกจัดอันดับอยู่ในลำดับที่ 40 จากทั้งหมด 141 ประเทศลดลงจากปี 61 ที่อยู่ในลำดับที่ 38 ทำให้ต้องพยายามพัฒนาให้ถูกจัดอันดับเพิ่มขึ้น เพราะดัชนีสะท้อนการดึงดูดเม็ดเงินต่างชาติ ให้เข้ามาลงทุนในประเทศมากขึ้น
