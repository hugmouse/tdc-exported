
# تصاویر آماده سازی زنجیره های غنی سازی در فردو

Published at: **2019-11-06T22:53:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545341.html/%D8%AA%D8%B5%D8%A7%D9%88%DB%8C%D8%B1-%D8%A2%D9%85%D8%A7%D8%AF%D9%87-%D8%B3%D8%A7%D8%B2%DB%8C-%D8%B2%D9%86%D8%AC%DB%8C%D8%B1%D9%87-%D9%87%D8%A7%DB%8C-%D8%BA%D9%86%DB%8C-%D8%B3%D8%A7%D8%B2%DB%8C-%D8%AF%D8%B1-%D9%81%D8%B1%D8%AF%D9%88)

مراحل آماده سازی زنجیره های غنی سازی در تأسیسات شهید علیمحمدی فردو در حال انجام است.
به گزارش شبکه اطلاع رسانی راه دانا؛در راستای اجرای گام چهارم کاهش تعهدات برجامی در تاسیسات غنی سازی فردو، امروز  (چهارشنبه) مخزن (سیلندر) ۲۸۰۰ کیلویی که حاوی حدود ۲۰۰۰ کیلوگرم گاز هگزافلوراید اورانیوم (UF6) است، تحت نظارت بازرسان آژانس بین‌المللی انرژی اتمی پس از انتقال از مجتمع غنی سازی شهید احمدی روشن (نطنز) به مجتمع غنی سازی شهید مسعود علیمحمدی (فردو) در سالن خوراک دهی مجتمع فردو قرار گرفت.
 
اتاق کنترل زنجیره غنی سازی:
 
آماده سازی خطوط و شیرها:
 
اتاق کنترل اتوماسیون:
 
آماده سازی خطوط و شیرها:
 
به گزارش فارس، در ادامه فعالیت‌های انجام شده در سایت غنی سازی شهید علیمحمدی فردو، بعد از اتصال سیلندر خوراک به خطوط گازدهی زنجیره‌های سانتریفیوژ و پایان موفقیت آمیز خلأ سازی خطوط، عملیات پسیواسیون شروع شد و پس از این اقدام، گازدهی به زنجیره‌ها آغاز خواهد شد. تا ساعت ۲۴ امشب زنجیره‌ها در حال پسیواسیون و خارج کردن گازهای سبک خواهند بود، و تیل و پروداکت دو مرتبه مخلوط می‌شوند، پس از نیمه شب شیرها باز شده و محصول جمع آوری و فردا بعد از ظهر (پنجشنبه) بعد از پایدار شدن شرایط نمونه گیری انجام خواهد شد.
در این خصوص بهروز کمالوندی معاون و سخنگوی سازمان انرژی اتمی گفته بود: ساعت ۱۲ امشب عملا گاز را به سانتریفیوژها تزریق می‌کنیم و چند ساعت طول می‌کشد تا به مرحله پایداری برسد و تا روز شنبه (۱۸ آبان) که مجددا بازرسان آژانس خواهند آمد، ما به مرحله‌ای می‌رسیم که حدود ۴.۵ درصد غنی سازی خواهیم داشت.
گفتنی است در حال حاضر ۱۰۴۴ ماشین سانتریفیوژ IR1 (شامل ۶ زنجیره ۱۷۴ تایی) در فردو مستقر است که در ساعات پایانی امشب به چهار زنجیره از ۶ زنجیره ۱۷۴ تایی سانتریفیوژ IR1 یعنی ۶۹۶ سانتریفیوژ گاز هگزافلوراید اورانیوم UF6 تزریق خواهد شد و دو زنجیره دیگر که شامل ۳۴۸ ماشین IR1 هستند اقدام به تولید و غنی سازی ایزوتوپ‌های پایدار می‌کنند. 
انتهای پیام/
 
