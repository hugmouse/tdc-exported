
# కేసీఆర్‌కు రుణపడి ఉంటా

Published at: **2019-11-07T03:42:58+00:00**

Author: ****

Original: [Andhrajyothy](https://www.andhrajyothy.com/artical?SID=948428)

ADVT
గజ్వేల్‌/హైదరాబాద్‌: తనపై నమ్మకం ఉంచి తెలంగాణ అటవీ అభివృద్ధి సంస్థ(టీఎ్‌సఎ్‌ఫడీసీ) చైర్మన్‌గా నియమించిన సీఎం కేసీఆర్‌కు జీవితాంతం రుణపడి ఉంటానని వంటేరు ప్రతా్‌పరెడ్డి అన్నారు. ఒక రైతు బిడ్డగా టీఎ్‌సఎ్‌ఫడీసీని అభివృద్ధి పథంలో తీసుకెళ్తానని చెప్పారు. హైదరాబాద్‌లోని కార్యాలయంలో అటవీ అభివృద్ధి సంస్థ చైర్మన్‌గా బుధవారం ప్రతా్‌పరెడ్డిబాధ్యతలు స్వీకరించారు. ఈ సందర్భంగా మంత్రులు ఇంద్రకరణ్‌రెడ్డి, తలసాని శ్రీనివాస్‌, శ్రీనివా్‌సగౌడ్‌, అటవీ శాఖ ప్రత్యేక కార్యదర్శి రాజేశ్వర్‌ తివారీ, టీఎ్‌సఎ్‌ఫడీసీ ఎండీ రఘువీర్‌ తదితరులు ఆయనకు శుభాకాంక్షలు తెలిపారు. అనంతరం వంటేరు మాట్లాడుతూ తెలంగాణ ప్రభుత్వం అనేక ప్రజాసంక్షేమ పథకాలను ప్రవేశపెడుతోందని గుర్తు చేశారు. టీఎ్‌సఎ్‌ఫడీసీ చైర్మన్‌గా తనను నియమించిన టీఆర్‌ఎస్‌ అధినేత కేసీఆర్‌, టీఆర్‌ఎస్‌ వర్కింగ్‌ ప్రెసిడెంట్‌ కేటీఆర్‌కు ఆయన కృతజ్ఞతలు తెలిపారు. బాధ్యతల స్వీకరణ అనంతరం మాసబ్‌ట్యాంక్‌లోని ఓ ఫంక్షన్‌హాల్‌లో ఏర్పాటు చేసిన అభినందన సభలో మంత్రి హరీశ్‌, ఎంపీ కొత్త ప్రభాకర్‌రెడ్డి.. వంటేరును సన్మానించారు. అలాగే, మంత్రి కేటీఆర్‌ సైతం ప్రతా్‌పరెడ్డి శుభాకాంక్షలు తెలిపారు.
 

        నా పౌరసత్వంపై ప్రజలే తీర్పరులు!
      
 
‘‘రాజకీయాలలో ప్రజలే తీర్పరులు. అంతేకానీ కోర్టులు, ప్రభుత్వ శాఖలు కారాదు.’’ అని వేములవాడ ఎమ్మెల్యే చెన్నమనేని రమేశ్‌(టీఆర్‌ఎస్‌) అన్నారు. తన చేతిలో నాలుగుసార్లు ఓడిన వ్యక్తి...తన పౌరసత్వాన్ని రాజకీయ వివాదం చేసేందుకు పదేళ్లుగా ప్రయత్నిస్తున్నారని రమేశ్‌ ఆరోపించారు. 2017లో కేంద్ర హోంశాఖ తన పౌరసత్వాన్ని రద్దు చేసిన తర్వాత హైకోర్టు స్టే ఇచ్చిందన్నారు. తన పౌరసత్వానికి సంబంధించి వచ్చిన ఆరోపణలను ఆయన ఒక ప్రకటనలో ఖండించారు. సుదీర్ఘంగా వాదనలు విన్న తర్వాత ఈ ఏడాది జూన్‌ 15న తన పౌరసత్వాన్ని రద్దు చేస్తూ ప్రభుత్వం తీసుకున్న నిర్ణయాన్ని కోర్టు కొట్టేసిందన్నారు. దీనిపై తాజాగా నిర్ణయం తీసుకోవాలని హోంశాఖను ఆదేశించిందన్నారు.
 

        సాగర్‌లో బౌద్ధ మెడిసిన్‌ క్లినిక్‌: శ్రీనివా్‌సగౌడ్‌
      
 
నాగార్జున సాగర్‌లో బౌద్ధ మెడిసిన్‌ క్లినిక్‌ను ఏర్పాటు చేస్తామని మంత్రి శ్రీనివాస్‌ గౌడ్‌ తెలిపారు. సీఎం కేసీఆర్‌తో చర్చించిన తర్వాత ఎక్కడ ఏర్పాటు చేయాలో నిర్ణయం తీసుకుంటామని పేర్కొన్నారు. హైదరాబాద్‌లో బుధవారం మంత్రి శ్రీనివాస్‌ గౌడ్‌తో బౌద్ధగురువు దలైలామా ప్రతినిధులు సమావేశమయ్యారు. నాగార్జునసాగర్‌ బుద్ధవనంలోని బౌద్ధ మెడిసిన్‌ క్లినిక్‌కు స్థలం కేటాయింపుపై చర్చించారు.
