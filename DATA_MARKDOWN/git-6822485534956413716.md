
# صالحی: تولید اورانیوم به بیش از ۵ کیلوگرم در روز رسیده است

Published at: **2019-11-05T00:30:00+00:00**

Author: ****

Original: [جامعه خبری تحلیلی الف](https://www.alef.ir/news/3980814004.html)

رییس سازمان انرژی اتمی درباره تولید اورانیوم در کشور گفت: قبل از گام سوم حدود ۴۵۰ گرم در روز تولید اورانیوم داشتیم که از امروز این رقم به بالای ۵ هزار گرم (۵ کیلوگرم) در روز رسیده است.
 به گزارش مهر به نقل از شبکه خبر، علی اکبر صالحی در برنامه «تیتر امشب» در این شبکه تلویزیونی گفت: امروز همزمان با ۱۳ ابان اقدامات وسیعی در زمینه هسته ای در سایت نطنز را به فال نیک می گیریم. 
وی افزود: پرسنل سازمان انرژی اتمی امروز توانستند با ادامه راه شهدای هسته ای برای کشور غرور آفرینی کنند و در دوماهه گام سوم که مصادف با محرم و صفر شده بود دستاورد بزرگی برای کشور بدست آوردند. 
رئیس سازمان انرژی اتمی درادامه گفت: در گام سوم به دستور رئیس جمهور محدودیت های مربوط به تحقیق و توسعه نادیده گرفته شد و به تحقیق و توسعه شتاب دادیم. 
او افزود: تحقیق و توسعه شیوه های خود را دارد و برای حق ایده ها مانند سانتریفیوژ نیازمند طراحی ذهنی و مفهومی دارد که بعد به طراحی محاسباتی و نمونه سازی قطعات می شود. در رویه جهانی از زمان خلق یک ایده تا زمان به سرانجام رساندن به مفهوم به تولید انبوه رساندن حداقل ۸ سال طول می کشد. همانگونه که ایده سانتریفیوژ IR۶ سال ۸۸ خلق شد و در سال ۸۹ یکی از این سانتریفیوژ ها  رونمایی شد که از آن زمان تاکنون بعد از گذشت ۹ سال از رونمایی هنوز در زنجیره میانی ۲۰ تایی بودیم. 
وی گفت: در برنامه پیشبرد تحقیقات زمان زنجیره ۳۰ تایی چند سال دیگر قرار بود انجام شود که به دلیل اینکه در چالش سیاسی قرار گرفتیم اراده مسئولین بر این بود که اراده خود را به رخ دیگران بکشانیم.
 صالحی درباره آماده شدن IR۹ نیز گفت: امروز از این سانتریفیوژ رونمایی شد در دو سه ماه آینده نیز نمونه دیگر رونمایی خواهد شد تا مراحل تست را بگذراند اما نمونه IR۹  برای رسیدن به تولید انبوه حدود ۱۰ سال زمان می خواهد.
رییس سازمان انرژی اتمی توضیح داد: در برجام برای ظرفیت عملیاتی غنی سازی تصمیم گرفتیم ۸ تا ۹ سال نگه داشته شود. طراحی مفهومی  IR۸ از سال ۸۸ شروع شد که طراحی مفهومی آن پذیرفته شد.
وی درباره مراحل ساخت گفت: تست های زیادی لازم است تا بتوانیم فرایند را به خوبی انجام دهیم.
صالحی درباره سایت نطنز نیز گفت: نطنز جای ۴۰ هزار سانتریفیوژ را دارد و سوی سانتریفیوژ ها به علت اینکه بر چه مبنایی باشد فرق می کند که اگر بر مبنای U باشد با  UF۶ متفاوت است. 
وی گفت: جمهوری اسلامی با همت دانشمندان هسته ای به قدری در سانتریفیوژ پیشرفت کرده که IR۱ که از سال ۶۸ وارد کشور شده و تا سال ۸۵ که یک زنجیره آن برپا شد ۱۷ سال طول کشید که با آموختن فرایندهای ساخت سانتریفیوژ ها ، خلق ایده ها  به دست دانشمندان ایرانی انجام شده است. تولید نرم افزارهای طراحی ۵۰۰ مستند های علمی دارد به گونه ای که اوباما نیز اذعان کرده بود که دیگر نمی توان جلوی ایران را گرفت چون ساخت و طراحی سانتریفیوژها در ذهن دانشمندان ایرانی است. 
صالحی درباره غنی سازی 20 درصد نیز گفت: کار بزرگی که دانشمندان ما انجام داده اند این است که وقتی  در چیدمان قرار می گیرند، چیدمان سانتریفیوژ نیز برای بهره وری علم است بنابراین وقتی سانتریفیوژها در گازدهی قرار می گیرند برای میزان گازدهی نیز نیازمند برنامه ریز دقیق است.
او درباره وضعیت غنی سازی نیز گفت: در چندهفته اخیر به چیدمان ایده آل رسیده ایم که کار آسانی نبوده است.
صالحی گفت: در مذاکرات برجام درباره غنی سازی نسبت به ایده های مطرح شده ما بدل را داشتیم تا در بن بست غنی سازی گیر نکنیم.
رئیس سازمان انرژی اتمی درباره ظرفیت نیروگاههایی که قرار  است در بوشهر ساخته شود نیز گفت: ظرفیت هرکدام از این نیروگاه ها هزار و 50 مگاوات است  که هرکدام به اندازه نیروگاه بوشهر خواهد بود. 
صالحی درباره نگه داشتن اورانیوم و تولید آن در کشور گفت: قبل از گام سوم حدود 450 گرم در روز تولید اورانیوم داشتیم که از امروز این رقم به بالای 5 هزار گرم (5 کیلوگرم) رسیده است. در اوج قبل از بر جام روزی 7 هزار گرم غنی سازی داشتیم اما الان به بالای 5 هزار گرم رسیده ایم که در دو سه روز آینده به 5 هزار و 200 گرم خواهد رسید. 
او درباره آب سنگین اراک نیز گفت: سالانه 20 تن تولید داریم. ذخایر 128 تنی داریم که الان در حال فروش آب سنگین هستیم. برخلاف اینکه ترامپ خرید آب سنگین ایران را برای کشورهای دیگر ممنوع کرده است اما دیگر کشورها به این توجهی ندارند بنابراین ممکن است سالهای آینده آب سنگین را به مشتقات تبدیل کنیم و بجای آب سنگین خام فروش برسانیم.
صالحی درباره خارج شدن از اجرای داوطلبانه پروتکل الحاقی نیز گفت: باید این امر به تصویب مجلس برسد. 
او در پایان گفت: حقوق هسته ای و چرخه کامل سوخت هسته ای از  اکتشاف و استخراج تا تبدیل اورانیوم و پسماندداری است درحال انجام است. همچنین بزرگترین صنعتی کشور از حیث حجم مالی که 10 میلیارد دلار است و تحقیق و  توسعه را نیز باشتاب درحال پیشروی است. 
