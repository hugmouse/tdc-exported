
# تمدید مهلت ثبت نام آزمون وکالت مرکز وکلای قوه قضائیه

Published at: **2019-11-03T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696504/%D8%AA%D9%85%D8%AF%DB%8C%D8%AF-%D9%85%D9%87%D9%84%D8%AA-%D8%AB%D8%A8%D8%AA-%D9%86%D8%A7%D9%85-%D8%A2%D8%B2%D9%85%D9%88%D9%86-%D9%88%DA%A9%D8%A7%D9%84%D8%AA-%D9%85%D8%B1%DA%A9%D8%B2-%D9%88%DA%A9%D9%84%D8%A7%DB%8C-%D9%82%D9%88%D9%87-%D9%82%D8%B6%D8%A7%D8%A6%DB%8C%D9%87)

بنابر اعلام روابط عمومی مرکز وکلا،کارشناسان رسمی و مشاوران خانواده قوه قضائیه به دلیل تعطیلی چند روزه اخیر دانشگاه ها و عدم امکان جمع آوری مدارک برای تمامی دانشجویان و فارغ التحصیلان رشته های مرتبط به این آزمون زمان ثبت نام در آزمون وکالت سال ٩٨ به مدت "یک هفته" تمدید شد.مطابق این اطلاعیه فارغ التحصیلان و دانشجویان ترم آخر رشته های حقوق، فقه و مبانی حقوق اسلامی و همچنین دارندگان مدارک معادل حوزوی می‌توانند تا روز (چهارشنبه ١۵ آبان ماه) با مراجعه به وب سایت مرکز وکلا قوه قضائیه به نشانی www.judiciarybar.ir نسبت به ثبت نام در آزمون اقدام نمایند.آزمون وکالت ١٣٩٨ مرکز وکلای قوه قضائیه روز جمعه ٢٩ آذرماه در حوزه های آزمونی سراسر کشور برگزار خواهد شد.گفتنی است این آزمون به کمک دانشگاه پیام نور برگزار می گردد. دکتر بهادری جهرمی، رئیس این مرکز در این باره گفته است:برگزاری آزمون را به دانشگاه پیام نور محول کردیم و این دانشگاه به عنوان بزرگترین دانشگاه ملی در سطح کشور بیش از ۵۰۰ شعبه دارد و ما علاوه بر استفاده از ظرفیت همه استادان دانشگاه‌ها در طرح پرسش‌ها، از ظرفیت استادان این دانشگاه نیز استفاده خواهیم کرد.بهادری جهرمی افزود: اگر در برخی شهر‌ها که مرکز استان نیست تعداد ثبت نام کننده زیاد باشد قطعاً آزمون را در همان مکان برگزار خواهیم کرد تا سهولت دسترسی به مکان برگزاری هم برای همه داوطلبان محقق شود.
