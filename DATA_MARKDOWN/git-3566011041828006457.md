
# نظام تعلیم و تربیت، خرمشهر پیش روی دانشجومعلمان است

Published at: **2019-11-01T13:54:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543868.html/%D9%86%D8%B8%D8%A7%D9%85-%D8%AA%D8%B9%D9%84%DB%8C%D9%85-%D9%88-%D8%AA%D8%B1%D8%A8%DB%8C%D8%AA--%D8%AE%D8%B1%D9%85%D8%B4%D9%87%D8%B1-%D9%BE%DB%8C%D8%B4-%D8%B1%D9%88%DB%8C-%D8%AF%D8%A7%D9%86%D8%B4%D8%AC%D9%88%D9%85%D8%B9%D9%84%D9%85%D8%A7%D9%86-%D8%A7%D8%B3%D8%AA)

مسئول ناحیه بسیج دانشجویی استان اردبیل با بیان اینکه نظام تعلیم و تربیت، در واقع خرمشهر پیش روی دانشجومعلمان است که باید فتح شود، گفت: مطالبه گری اساس و لازمه این کار است.
به گزارش شبکه اطلاع رسانی راه دانا؛ به نقل از سبلان‌ما، پرویز پرزور مسئول ناحیه بسیج دانشجویی استان اردبیل پیش از ظهر امروز در مراسم تکریم و معارفه مسئول جدید بسیج دانشجویی مرکز آموزش عالی آزادگان نیر به تبیین رسالت های بسیج دانشجویی در برهه فعلی پرداخت و گفت:حل نیازهای انقلاب، امروز اولویت اول بسیج دانشجویی است.
وی با بیان اینکه بسیج میراث معنوی حضرت امام خمینی(ره) است، گفت: ایجاد حزب اله در لبنان و حشت الشعبی در عراق و سایر گروه های مقاومت در جهان نشان دهنده عمق تاثیرگذاری بسیج در جهان است.
پرزور در ادامه سخنان خود به ماموریت ها و رویکردهای جدید بسیج دانشجویی اشاره کرد و گفت: حل نیازهای انقلاب امروز اولویت اول بسیج دانشجویی است.
وی با بیان اینکه در برهه ای از انقلاب انجام کارهای فرهنگی، سیاسی و اقتصادی مورد نیاز بود، گفت: ضمن پیگیری این امور، حل مسائل انقلاب و برطرف کردن مشکلات مردم در عرصه های مختلف، رسالت امروز بسیج دانشجویی است.
مسئول ناحیه بسیج دانشجویی استان اردبیل در ادامه سخنان خود به ارائه تعریفی از بسیج پرداخت و گفت: بسیج نیروی آماده برای حل مسائل و نیاز های انقلاب در هر زمان و مکان است و بسیجی نیز در واقع نیروی آماده برای امام زمان(عج) است.
وی با بیان اینکه هرکس در این مسیر از هوای نفس خود پیروی کند بسیج را نخواهد پسندید گفت: این افراد همواره سعی در مانع تراشی می کنند.
پرزور به رسالت امروز دانشجویان بسیجی نیز اشاره کرد و گفت: همه باید سعی کنیم تا بسیج را آنگونه که تعریف شده است، به مردم بشناسانیم.
وی افق نگاه امام خمینی(ره) در تشکیل بسیج مستضعفین را یادآور شد و گفت: کار بسیج دانشجویی در این عرصه،  دفاع علمی و فکری برای حفظ انقلاب است.
 پرزور با بیان اینکه بسیج دانشجویی بزرگترین بستر برای برآورد انتظارات رهبر معظم انقلاب اسلامی است، خاطرنشان کرد: امروز فضا برای کار  و پیشرفت آماده است و بسیجیان نیز نیروهای جوان مومن و متهعد انقلابی هستند که مدافعان حق بوده  و می توانند در همه عرصه ها نقش آفرینی کنند.
وی در ادامه سخنان خود به بیانیه گام دوم انقلاب اسلامی نیز اشاره کرد و گفت: این بیانیه برای همه مردم صادر شده و همه باید در تحقق مفاد آن تلاش کنند اماشالوده  این بیانیه خطاب به جوانان است، چراکه این قشر از جامعه توانایی بیشتر و انگیزه بالایی برای انجام کار دارند.
مسئول بسیج دانشجویی استان اردبیل با بیان اینکه جوان گام دوم انقلاب در واقع در بستر بسیج دانشجویی پرورش می یابد، تصریح کرد: اولین ماموریت بسیج دانشجویی در پرورش جوان گام دوم انقلاب، کادرسازی و تربیت نیروهای در تراز انقلاب است.
وی دومین گام بسیج دانشجویی را نقش آفرینی در مسائل انقلاب به خصوص در برش های بومی و محلی دانست و گفت: حل مسائل شهر و استان در واقع به خودی خود منجر به خنثی شدن تبلیغات  دشمنان می شود.
پرزور در بخش پایانی سخنان خود به انتظارات از دانشگاه فرهنگیان پرداخت و گفت: انتظار از این دانشگاه که از مراکز علمی تخصصی در کشور  محسوب می شود  بسیار بالا است چراکه نیروی پرورش یافته در این محل مستقیما کارگزار نظام می شود بنابراین نگاه ها و رویکردها در این دانشگاه نیز باید تخصصی تر شود.
وی با بیان اینکه تربیت نیروی در تراز انقلاب در میدان عمل رخ می دهد، گفت: میدان عمل در دانشگاه فرهنگیان، مواجهه با نظام تعلیم و تربیت است و این کار پیچیده است.
مسئول ناحیه بسیج دانشجویی استان اردبیل با بیان اینکه نظام تعلیم و تربیت، در واقع خرمشهر پیش روی دانشجومعلمان است که باید فتح شود، گفت: اگر می خواهیم تأثیرگذار شویم باید روی موضوعات تخصصی تر سرمایه گذاری کنیم و مطالبه گری اساس و لازمه این کار است.
در پایان این مراسم ضمن قدردانی از زحمات مهدی اصلانی مسئول سابق بسیج دانشجویی مرکز آموزش عالی آزادگان نیر، سید عباس حسینی به عنوان مسئول جدید بسیج دانشجویی این مرکز علمی معرفی شد.
انتهای پیام/ج
 
