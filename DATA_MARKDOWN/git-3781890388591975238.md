
# พี่ตูน-BNK48ร่วมวิ่งระดมทุนหนุนทัพไทย

Published at: **2019-11-03T14:21:00+00:00**

Author: ****

Original: [เดลินิวส์](https://www.dailynews.co.th/sports/739844)


        “พี่ตูน” อาทิวราห์ คงมาลัย พร้อม BNK48 ร่วมวิ่งระดมทุนหนุนทัพนักกีฬาไทยคว้าชัยโอลิมปิกและพาราลิมปิก โตเกียว 2020 ในกิจกรรม "THE POWER OF UNITY Presents ROAD TO TOKYO 2020" ระดมทุนจากค่าสมัครได้มากกว่า 2,500,000 บาท
      
    เมื่อวันที่ 3 พ.ย. ที่หน้าลานอินดอร์ สเตเดี้ยม หัวหมาก  ดร.ก้องศักด ยอดมณี ผู้ว่าการการการกีฬาแห่งประเทศไทย (กกท.) เป็นประธานกล่าวเปิดงานวิ่ง “THE POWER OF UNITY Presents ROAD TO TOKYO 2020” พร้อมด้วย รุ่งโรจน์ ขันชะลี ผู้ช่วยกรรมการผู้จัดการใหญ่ บริษัท โตโยต้าฯ โดยรายได้จากการสมัครโดยไม่หักค่าใช้จ่ายจะมอบให้นักกีฬาเพื่อเป็นกำลังใจและสนับสนุนทีมนักกีฬาไทยไปโอลิมปิกเกมส์และพาราลิมปิกเกมส์ 2020 ที่ กรุงโตเกียว ประเทศญี่ปุ่น      งานนี้ยังได้รับความร่วมมือจาก "ตูน"อาทิวราห์ คงมาลัย นักร้องและนักวิ่งขวัญใจคนไทย มาร่วมเป็นผู้นำในการวิ่งครั้งนี้ ร่วมด้วยกลุ่มศิลปิน BNK48, ใบเตย อาร์สยาม และตัวแทนนักกีฬาโอลิมปิก พาราลิมปิก ทีมชาติไทยมาร่วมวิ่งอย่างคับคั่งกว่า 7,000 คน สามารถระดมทุนจากค่าสมัครได้กว่า 2,500,000 บาท     ผลการแข่งขันมินิมาราธอน 10 กม. ปรากฏว่า โอเวอร์ออล ชายที่ 1 พัฒนพล นิ่มนวล เวลา 38.55 น., ที่ 2 นวพล นิ่มนวล 41.14 น., ที่ 3 เอกชัย แก้วเจือ 41.26 น., ที่ 4 ศุภชัย เชี่ยวชาญ 41.49 น., ที่ 5 จตุภัทร ลิมประพฤทธิ์กุล 42.55 น. ฃ, โอเวอร์ออล หญิง ที่ 1 ปภาพรรณ จิรพิทยาสกุล เวลา 48.30 น., ที่ 2 จิรภา หาสิตะพันธ์ 48.56 น., ที่ 3 Wipaporn Mod 49.42 น., ที่ 4 Waranya Kumpornlua 51.18 น., ที่ 5 กนกอร นนสะสร 53.38 น. 
