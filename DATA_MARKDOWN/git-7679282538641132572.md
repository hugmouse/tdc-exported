
# नोएडा की हवा पूरे देश में सबसे खराब, लखनऊ की फिजा में भी घुला जहर

Published at: **2019-11-01T15:15:06+00:00**

Author: **प्रमुख संवाददाता।,लखनऊ।**

Original: [https://www.livehindustan.com](https://www.livehindustan.com/national/story-air-quality-in-noida-is-worst-in-whole-india-ghaziabad-is-second-most-polluted-city-2827410.html)

पूरे देश में दिल्ली एनसीआर में वायु प्रदूषण सबसे खतरनाक स्तर पर पहुंच गया है। एनसीआर में भी नोएडा की हवा सबसे ज्यादा ज​हरीली है। गाजियाबाद दूसरे नंबर पर है। देश के शीर्ष 10 प्रदूषित शहरों में उत्तर प्रदेश के 5 शहर शामिल हैं। राजधानी लखनऊ की हवा और जहरीली हुई है। 26 अक्तूबर से शहर में प्रदूषण लगातार बढ़ रहा है। इससे लोगों की सेहत पर बुरा असर पड़ रहा है। 
शुक्रवार को लखनऊ में एयर क्वालिटी इंडेक्स (एक्यूआई) 382 पर पहुंच गया, जो गुरुवार की तुलना में 30 प्वाइंट ज्यादा है। वहीं पहले सेफ जोन में चल रहे कानपुर की स्थिति लखनऊ से काफी खराब हो गयी है। कानपुर में एक्यूआई 403 के पार पहुंच गया है। लखनऊ में दिवाली के मुकाबले प्रदूषण दोगुने से ज्यादा बढ़ गया है। एयर क्वालिटी इण्डेक्स में लखनऊ को अभी ऑरेंज जोन में रखा गया है। शुक्रवार को लखनऊ प्रदूषण के मामले में देश में 23 वें स्थान पर रहा। 

        देश के शीर्ष 10 प्रदूषित शहर
      
शहर का नाम    एक्यूआई की स्थितिनोएडा                   499ग्रेटर नोएडा            496गाजियाबाद             496दिल्ली                    484जींद                      480फरीदाबाद             479हापुड़                   472गुरुग्राम                 469रोहतक                 467भिवानी                 466बागपत                 465
सबसे ज्यादा प्रदूषित शहरों में यूपी के पांच शहरदेश में सबसे ज्यादा प्रदूषित 10 शहरों में यूपी के पांच शहर शामिल हैं। केन्द्रीय प्रदूषण नियंत्रण बोर्ड की रिपोर्ट में नोएडा को देश में सबसे ज्यादा प्रदूषित बताया गया है। दूसरे स्थान पर ग्रेटर नोएडा व गाजियाबाद हैं। दिल्ली तीसरे स्थान पर है। 

        इस तरह लखनऊ में बढ़ा प्रदूषण 
      
दिनांक           एक्यूआई की स्थिति26 अक्तूबर      15527 अक्तूबर      18628 अक्तूबर      30529 अक्तूबर      31430 अक्तूबर      32631 अक्तूबर      352

        पाइए देश-दुनिया की हर खबर सबसे पहले www.livehindustan.com पर। लाइव हिन्दुस्तान से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    
      
