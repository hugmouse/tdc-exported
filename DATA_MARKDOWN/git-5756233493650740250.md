
# متهم تجاوز به عنف در سقز دستگیر شد

Published at: **2019-11-07T14:28:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620353/%D9%85%D8%AA%D9%87%D9%85-%D8%AA%D8%AC%D8%A7%D9%88%D8%B2-%D8%A8%D9%87-%D8%B9%D9%86%D9%81-%D8%AF%D8%B1-%D8%B3%D9%82%D8%B2-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF)


        براساس خبر‌های منتشر شده در فضای مجازی فردی سابقه‌دار در سقز به عنوان مسافرکش شخصی شب گذشته با ترفند‌های خاص اقدام به ضرب و شتم و تجاوز به یک جوان در حوالی فاز یک فرهنگیان این شهرستان کرده است.
      

        آفتاب‌‌نیوز :
      
دادستان دادسرای سقز روز پنجشنبه در این ارتباط گفت: در این ارتباط یک نفر متهم دستگیر شده و دادستانی با تمام جزئیات و دقت، پرونده را بررسی و در صورت اثبات جرم برای وی اشد مجازات در نظر گرفته می‌شود.
علیرضا رضاپور ضمن دادن هشدار جدی به افراد اوباش و هنجارشکن تاکید کرد: با کوچکترین اقدام خلاف قانون و انجام چنین رفتار‌های زشت و ناپسند در جامعه، بطور جد و قاطعانه برخورد خواهد شد.
سقز با بیش از ۲۲۶ هزار نفر جمعیت دومین شهرستان پر جمعیت استان کردستان است که در ۱۹۰ کیلومتری شمال سنندج مرکز این استان قرار دارد.
