
# झारखंड के 141 कैदियों को जेल से रिहा किया जाएगा

Published at: **2019-11-01T02:57:25+00:00**

Author: **हिन्दुस्तान ब्यूरो, रांची।**

Original: [https://www.livehindustan.com](https://www.livehindustan.com/jharkhand/story-141-prisoners-of-jharkhand-to-be-releases-from-jail-soon-2826439.html)

मुख्यमंत्री रघुवर दास की अध्यक्षता में गुरुवार को हुई राज्य सजा पुनरीक्षण पर्षद की बैठक में 141 बंदियों को रिहा करने का फैसला किया गया। इस दौरान मुख्यमंत्री ने हर तीन महीने पर पर्षद की बैठक करने को कहा ताकि ऐसे मामलों का तुरंत निपटारा हो सके। बैठक में गृह विभाग के अपर मुख्य सचिव सुखदेव सिंह, मुख्यमंत्री के प्रधान सचिव सुनील कुमार वर्णवाल, डीजीपी केएन चौबे, कारा महानिरीक्षक शशि रंजन मौजूद थे।
बैठक में मुख्यमंत्री ने कहा कि सजा काट चुके बंदियों को भी सामान्य जिंदगी जीने का हक है। मुख्यमंत्री ने कहा कि कई सारे मामले ऐसे भी सामने आते हैं, जिसमें बंदी सजा काट लेते हैं, लेकिन गरीबी के कारण कानूनी मदद नहीं मिलने से वे बरी होने से वंचित हो जाते हैं। बैठक में 153 मामलों पर चर्चा हुई। 141 को रिहा करने पर सहमति बनी।
