
# เอฟพ่ายมือ1โลกทรัมป์ชวดแชมป์เวิลด์โอเพ่น

Published at: **2019-11-03T13:29:00+00:00**

Author: ****

Original: [เดลินิวส์](https://www.dailynews.co.th/sports/739840)


        "เอฟวัน" พ่ายมือ 1 โลก "ทรัมป์" ชวดแชมป์ "เวิลด์โอเพ่น 2019" ที่แดนมังกรจีน
      
ศึกสนุกเกอร์สะสมคะแนนโลก รายการ "เวิลด์โอเพ่น 2019" หรือ The 2019 Yushan World Open ชิงเงินรางวัลรวม 772,000 ปอนด์ หรือประมาณ 29,336,000 บาท ที่เมืองหยู่ฉวน ประเทศจีน เมื่อวันที่ 3 พ.ย. เป็นการดวลคิวในรอบชิงชนะเลิศ ใช้ระบบแข่งขันชนะ 10 ใน 19 เฟรม เป็นการพบกันระหว่าง "เอฟ นครนายก" เทพไชยา อุ่นหนู นักสอยคิวขวัญใจชาวไทย มือ 35 ของโลก ที่รอบรองชนะเลิศเอาชนะ ไคเรน วิลสัน มือ 7 ของโลกจากอังกฤษ 6-5 เฟรม ดวลคิวกับ จัดด์ ทรัมป์ มือ 1 ของโลกจากอังกฤษ ที่ชนะ จอห์น ฮิกกินส์ มือ 4 ของโลกจากสกอตแลนด์ 6-5 เฟรมผลการแข่งขันปรากฎว่า จัดด์ ทรัมป์ ที่ออกคิวได้อย่างสุดคม เอาชนะ เอฟ ไป 10-5 เฟรม 63-16, 62-66, 101-4 (96), 87-18 (78), 96-0 (90), 85-14 (85), 15-0, 106-12 (68), 66-73, 65-20 (64), 53-65, 13-80 (80), 8-105 (56), 136-0 (136) และ 98-16 (61) คว้าแชมป์ไปครอง ส่วน "เอฟวัน" ได้รองแชมป์ รับเงินเงินรางวัลไป 75,000 ปอนด์ หรือประมาณ 2.9 ล้านบาท ขณะที่อันดับโลกแบบเรียลไทม์ก็ขยับขึ้นไปอยู่ที่มือ 22 ของโลก ซึ่งถือเป็นอันดับโลกสูงสุดนับตั้งแต่เทิร์นโปรเล่นสนุกเกอร์อาชีพอีกด้วย.
