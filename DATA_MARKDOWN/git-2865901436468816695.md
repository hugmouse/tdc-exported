
# REZZIME DANA (četvrtak): Volfzburg, Lacio i Ajntraht uprskali stvar

Published at: **2019-11-07T00:00:00+00:00**

Author: ****

Original: [MozzartSport](https://mozzartsport.com/fudbal/vesti/rezzime-dana-cetvrtak-volfzburg-lacio-i-ajntraht-uprskali-stvar/341907)

NAPOMENA: U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.
OVDE pogledajte kako smo mi prošli u rubrici PREDLOZZI I TIPOVANJA.
Evo kako ste vi tipovali...

        ZAOKRUŽENO
        :
      

        MANČESTER JUNAJTED - PARTIZAN (tip 1, kvota 1,38) - rezultat 3:0
      
Uzalud što je Savo Milošević želeo hrabro da se nadigrava, i on je nadigran od strane snažnog sastava koji je Solskjer izveo ne želeći da čeka još tri nedelje kako bi na hladnom istoku overavao plamsan u 1/16 finala. Mančester Junajted je bio neumoljiv i pobedom od 3:0 ne samo overio proleće u Ligi Evrope već i poslao crno-bele u tešku misiju.

        VULVERHEMPTON - SLOVAN (tip 1, kvota 1,35) - rezultat 1:0
      
Vulverhempton se mučio tokom čitave utakmice, promašio je i jedanaesterac u 51. minutu, koji u pogodak nije uspeo da pretvori Ruben Neves. Gosti su se grčevito branili, ali su na kraju ipak poklekli. Čovek odluke bio je Raul Himenez, koji je jedini pogodak na utakmici postigao u drugom minutu nadoknade.

        KRASNODAR - TRABZON (tip 1, kvota 1,45) - rezulat 3:1
      
U trku za drugo mesto u grupi s Bazelom vratio se i Krasnodar sjajnom partijom u trijumfom nad Trabzonom od 3:1. Blistao je iskusni Portugalac Manuel Fernandeš koji je dao prelepi pogodak petom za 2:0 u 34. minutu. Domaćin je poveo sedam minuta ranije autogolom Asana, dok je treći postigao u trećem minutu nadonade preko Ignjatjeva. Konačan rezultat postavio je Nvakeme minut kasnije.

        ASTANA - AZ ALKMAR (tip 2, kvota 1,63) - rezultat 0:5
      
Posle šest komada u mreži Astane u Hagu pre dve sedmice, holandski predstavnik je projurio i Nursulatanom i maksimalnim učinkom u dvomeču sa Kazahstancima pokazao kakav fudbal igra ove sezone. Mladi tim iz Alkmara delovao je naspram domaćina kao profesor za fakultetskom katerdom, pa se maltene nijednog trenutka nije postavljalo pitanje hoće li doneti bodove sa prelaza Starog kontinenta u Aziju.

        ESPANJOL - LUDOGOREC (tip 1, kvota 1,90) - rezultat 6:0
      
Espanjol je bio nemilosrdan protiv šampiona Bugarske, koji je još u 12. minutu, pri rezultatu 0:1 oostao bez isključenog Forstera. Domaćin je brojao do šest, a pogotke je postiglo šest različitih strelaca Melendo, Marmol, Vargas, Kampucano, Pedrosa i na kraju Fereira.

        BRAGA - BEŠIKTAŠ (tip 1, kvota 1,50) - rezultat 3:1
      
Braga je danas i definitivno izbacila Bešiktaš iz igre, pošto ga je savladala na svom terenu sa 3:1 i sebi obezbedila prolaz u 1/16 finala. Dva gola za domaćina u prvom poluvremenu postigao je Paulinjo, dok je sa druge strane Bojd na kratko izjednačio rezultat u 29. minutu. Sve je praktično bilo rešeno u 44. minutu kada je isključen Lens. Konačan rezultat postavio je Eduardo u 81. minutu.

        DIDELANŽ - SEVILJA (tip 2, kvota 1,18) - rezultat 2:5
      
Iz luksemburške oranice u 1/16 finala Lige Evrope. Ako je neki klub odavno kaparisao šou četvrtkom to je Sevilja, koja se odomaćila u drugom po jačini evrospkom klupskom takmičenju. Ekipa Đulena Lopetegija je završila posao i postala prvi klub koji je obezbedio proleće u Ligi Evrope, ubedljivom pobedom (četvrtom u nizu) nad Dudelanžom od 5:2.
PRCRTANO:

        VOLFZBURG - GENT (tip 1, kvota 1,70) - rezultat 1:3
      
Za prolaz dalje visi i i Volfzburg koji je večeras doživeo šok na svom terenu protiv Genta – 1:3. U prošlom kolu je u Volfzburg u Belgiji ostao bez pobede zbog golova Jaremčuka, a danas je posle vođstva ostao i bez boda. Rani gol Vitora nije nagoveštavao ovakav ishod, ali je Jarmečuk na početku drugog poluvremena postigao spektakularan gol volejom sa 18 metara. A onda je odbrana Volfzburga pala na ispitima u vazdušnim duelima. Depotr glavom posle kornera, pa Ngadu Ngađui posle serije loših reakcija domaćih fudbalera su lansirali Gent na prvo mesto u grupi.

        LACIO - SELTIK (tip 1, kvota 1,70) - rezultat 1:2
      
A imaće za čim da žali Lacio. I naš vezista Sergej Milinković Savič koji je bio jedan od tragičara. Rimljani su poveli golom glavom Ćira Imobilea i vratili se u igru za evropsko proleće. Igrali su bolje, tražili drugi gol, a onda ga primili. Sergej Milinković Savić je napravio veliku grešku pred svojim golom, na koju se nadovezala loša rekacija Radua i izjednačujući gol Foresta u 38. minutu, posle čega se sve okrenulo.

        STANDARD - AJNTRAHT (tip 2, kvota 2,00) - rezultat 2:1
      
Sjajan gol Filipa Kostića iz slobodnog udarca nije bio dovoljan Ajntrahtu da ostane neporažen u Liježu protiv Standarda i da ostane u pol-poziciji za proleće u Evropi. na kraju je srpski reprezentativac bio jedan od tragičara... Sa Arsenalom koji je jednom nogom već prošao, za drugo mesto u grupi F u Ligi Evrope ćemo do kraja gledati žestoku bitku Ajntrahta i Standarda.
