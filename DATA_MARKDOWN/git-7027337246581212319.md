
# چرخ کامیون در رفت / عابر پیاده کشته شد

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696401/%DA%86%D8%B1%D8%AE-%DA%A9%D8%A7%D9%85%DB%8C%D9%88%D9%86-%D8%AF%D8%B1-%D8%B1%D9%81%D8%AA-%D8%B9%D8%A7%D8%A8%D8%B1-%D9%BE%DB%8C%D8%A7%D8%AF%D9%87-%DA%A9%D8%B4%D8%AA%D9%87-%D8%B4%D8%AF)

در رفتن چرخ کامیون مرگ عابر پیاده را رقم زد.
به گزارش عصر ایران در مسير غرب به شرق جاده مخصوص تهران-کرج، کیلومتر ۱۸، به علت نقص فنی یک دستگاه کامیون چرخ عقب سمت راست کامیون از محور وسیله‌نقلیه خارج شده و پس از طی مسافتی حدودا ۱۵۰ متر با عابر پیاده که در پیاده رو ایستاده بود برخورد کرد.
 به گزارش مرکز اطلاع‌رسانی پلیس راهور تهران بزرگ، در ادامه چرخ جدا شده با سه خودرو دیگر که پارک بودند نیز برخورد داشت. متاسفانه در اثر شدت ضربه وارده، عابر‌پیاده (مرد حدودا ۶۰ ساله) در محل حادثه جان باخت و خودروهایی که مورد اصابت چرخ قرار گرفتند نیز به شدت خسارت دیدند.
پلیس راهور تهران به رانندگان به ویژه رانندگان وسایل نقلیه سنگین توصیه کرد حتما قبل از شروع به حرکت وسیله نقلیه خود را بازدید فنی کنند و در صورت سالم بودن قطعات وسیله نقلیه اقدام به حرکت نمایند تا شاهد وقوع چنين حوادث دلخراشی در سطح معابر نباشيم.
