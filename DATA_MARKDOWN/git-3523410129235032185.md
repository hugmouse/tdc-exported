
# 
        هشدار درباره طرح آمریکا برای بازگرداندن بعثی‌ها به قدرت
      

Published at: **2019-11-07T16:25:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638704/%D9%87%D8%B4%D8%AF%D8%A7%D8%B1-%D8%AF%D8%B1%D8%A8%D8%A7%D8%B1%D9%87-%D8%B7%D8%B1%D8%AD-%D8%A2%D9%85%D8%B1%DB%8C%DA%A9%D8%A7-%D8%A8%D8%B1%D8%A7%DB%8C-%D8%A8%D8%A7%D8%B2%DA%AF%D8%B1%D8%AF%D8%A7%D9%86%D8%AF%D9%86-%D8%A8%D8%B9%D8%AB%DB%8C%E2%80%8C%D9%87%D8%A7-%D8%A8%D9%87-%D9%82%D8%AF%D8%B1%D8%AA)

به گزارش بولتن نیوز، فرماندهی عملیات بغداد تاکید کرد هر فردی که به سوی تظاهرات کنندگان با گلوله جنگی تیراندازی کند، مورد بازخواست قرار خواهد گرفت.
 

        درخواست یک کمیسیون پارلمانی از تظاهرات کنندگان
      
 
کمیسیون حقوق بشر پارلمان عراق امروز پنجشنبه از تظاهرات کنندگان مسالمت جو خواست تجمعات خود را از وجود کسانی که به خواسته‌های آنها خدشه وارد می‌کنند، دور کنند. این کمیسیون درباره رفتن به سمت بروز هرج و مرج و خرابکاری هشدار داد.
 
ارشد الصالحی رئیس این کمیسیون در بیانیه‌ای اعلام کرد کمیسیون ما از همان روز نخست به حمایت از قشرهای مختلف مردم عراق بدون هرگونه تبعیضی پرداخته چرا که به اصول حقوق بشری در بیان دیدگاه و تظاهرات مسالمت آمیز بر اساس چارچوب قانون اساسی ایمان دارد. این کمیسیون از همان روز نخست تظاهرات با قدرت از تظاهرات کنندگان مسالمت جو و فعالان غیرنظامی حمایت کرده است و خواستار عدم استفاده از گاز اشک آور شده و نیروهای امنیتی هم به خواسته‌ها و درخواست‌های کمیسیاریا و کمیسیون حقوق بشر پاسخ مثبت داده اند.
 
وی افزود این کمیسیون همچنان بر خواسته خود از دولت مبنی بر شناسایی تک تیراندازانی که عامل قتل جوانان مسالمت جو شده‌اند، تاکید می‌کند، زمان آن رسیده است تا اقتدار دولت و نظام را حفظ کنیم و به سمت هرج و مرج و خرابکاری در کشوری نرویم که عراقی‌ها سال‌ها متحمل رنج شده‌ اند.
 
الصالحی گفت فرماندهی عملیات بغداد و نیروهای امنیتی، تصاویری از حمله به نیروهای امنیتی و زخمی شدن بسیاری از آنها را به ما نشان داده اند، فرماندهی عملیات بغداد بنا به درخواست‌های ما خیلی خویشتن‌داری می‌کنند تا مانع خونریزی و همچنین سبب حفظ حقوق بشر شوند، ما بارها خطاب به تظاهرات کنندگان مسالمت جو که برای مطالبات مشروعشان به خیابان‌ها آمده‌اند، که ما همچنین مکلف به حمایت از حقوق نیروهای امنیتی هستیم که از وزارتخانه‌ها و موسسات و بانک‌ها و اموال عمومی و خصوصی حمایت می‌کنند، آنها برادران شما و از عشایر شما هستند، ما به شما اعلام می‌کنیم که پارلمان عراق برای رساندن مطالبات مشروع شما به قوه مجریه کفایت می‌کند، از شما خواهش می‌کنیم تجمعات مسالمت آمیز خود را از وجود کسانی که به مطالبات شما خدشه وارد می‌کنند یا خواهان  تحریف خواسته‌های شما به سمت باطل هستند، دور نگه دارید.
 
وی خاطر نشان کرد ما کاملا اطمینان داریم که جوانان و زنان و سالخوردگان این ندای ما را با پاسخ مثبت همراهی خواهند کرد، کسانی که به آینده امنی چشم دوخته‌اند که خواسته‌ها و آرزوهایشان برآورده شود، نیروهای امنیتی پشتیبان کشور ما هستند، آنها حفظ امنیت و نظم هستند و کشور را از هرج و مرج دور خواهند کرد، زیرا در هرج و مرج فقط ملت مظلوم ما بازنده خواهد بود.
 

        ادامه دخالت های غربی‌ها در امور عراق
      
 
در ادامه دخالت های کشورهای غربی در مسائل داخلی عراق این بار نوبت به فرانسه رسید تا به زعم خود برای عراقی‌ها نسخه بپیچد و راه برون رفت از مشکلات و بحران فعلی را برای آنها نشان دهد.
 
سخنگوی وزارت خارجه فرانسه آنچه را «اقدامات خشونت آمیز خطرناک در عراق» خواند، محکوم کرد و خواستار آغاز گفت‌وگوی مسالمت آمیز و  دموکراتیک شد. سخنگوی وزارت خارجه فرانسه بر مخالفت با هرگونه برخورد قاطع با قانون شکنان و برهم زنندگان امنیت و ثبات عراق تاکید کرد و گفت فرانسه از ارعاب و تهدیدهایی که خبرنگاران در عراق با آن روبرو هستند، ابراز نگرانی می‌کند.
 
پیشتر هم کشورهای آمریکا و انگلیس به صراحت در امور داخلی عراق دخالت کرده و از نیروهای امنیتی خواسته بودند با برهم زنندگان تظاهرات و نظم مقابله نکنند.
 

        جزئیات نشست روسای فراکسیون‌های سیاسی در دفتر جریان حکمت ملی
      
 
اخیرا نشستی با حضور اکثر روسای فراکسیون‌های سیاسی در دفتر جریان حکمت ملی به ریاست سید عمار حکیم و با حضور برهم صالح رئیس جمهور عراق برگزار شد. جاسم البخاتی از اعضای این جریان مهمترین نتایج این نشست را تشریح کرد که به مسائل مهمی در ارتباط با تحولات اخیر و تظاهرات و خواسته های مطرح شده پرداخت. شرکت کنندگان در این نشست تمام خواسته ها را بررسی کرده و اکثر فراکسیون ها با تعدیل قانون انتخابات و انحلال کمیساریای انتخابات موافقت کردند.
 
وی افزود شرکت کنندگان درباره سرنوشت دولت اختلاف نظر داشتند برخی خواستار برکناری و برخی خواستار تغییر بیشتر وزیران و جایگزینی شخصیت‌های مستقل به جای آنها و دادن اختیارات و آزادی به نخست وزیر برای انتخاب شخصیت‌های مستقل بدون دخالت گروه‌های سیاسی حتی در مشورت و رایزنی و، اما بخش دیگری خواستار برکناری دولت و جستجوی جایگزین برای آن شدند.
 
به گفت وی، شرکت کنندگان، برهم صالح رئیس جمهور را مامور کردند تا به اقلیم کردستان رفته و مسئولان آن را برای همکاری با گروههای سیاسی در بغداد و پذیرفتن تعدیل قانون اساسی متقاعد کرده و نتایج نشست و خواسته‌های تظاهرات کنندگان را به اطلاع آنها برساند و برهم صالح هم عملا دوشنبه چهارم نوامبر(13 آبان) به اقلیم کردستان رفت تا مهمترین نکاتی را که در این نشست مطرح شد به اطلاع مسئولان اقلیم برساند. جریان حکمت همچنان بر موضع خود مبنی بر ضرورت دادن فرصت به دولت با تشدید نظارت بر آن در اجرای بسته اصلاحات جدید و قبلی تاکید می‌کند.
 

        بارزانی : عبدالمهدی تنها مسئول وضع موجود نیست
      
 
مسرور بارزانی نخست وزیر اقلیم کردستان عراق نگرانی شدید خود را از اوضاع کنونی عراق ابراز کرد و گفت گناه فقط متوجه عادل عبدالمهدی نخست وزیر نیست. بارزانی که حاشیه همایش مطالعاتی سالیانه خاورمیانه سخن می‌گفت، افزود ما در ابتدای تشکیل دولت خود به بغداد رفتیم تا حسن نیت خود را نشان دهیم، ما پیشنهادهای خود را هم منتقل کردیم ،مهمترین اختلافات مربوط به مناطق مورد اختلاف و بودجه و نفت و گاز است.
 
بر اساس گزارش، بارزانی افزود ما کمیته‌هایی را برای حل این اختلافات تشکیل ددیم که نتایج خوبی هم به دست آمد، همچنانکه به تفاهماتی با عادل عبدالمهدی نخست وزیر دست پیدا کرده بودیم، ولی اوضاع کنونی مانع پیگیری این مسائل شده است. بارزانی گفت آنچه در عراق جریان دارد، بسیار نگران کننده است، به ویژه این تعداد زیاد قربانی، ما قطعا با تمام خواسته‌های مشروع تظاهرات کنندگان همراه هستیم،ولی عبدالمهدی به تنهایی مسئول و مقصر این وضعیت نیست، بلکه وضعیت کنونی نتیجه مسائل انباشت شده طی سال‌های گذشته است.
 

        هشدار درباره طرح آمریکا برای بازگرداندن بعثی‌ها به حکومت در عراق
      
 
یک تحلیلگر سیاسی عراقی درباره طرح و نقشه آمریکا برای بازگرداندن بعثی‌های صدامی به حکومت و قدرت هشدار داد.
 
حسین الکنانی تحلیلگر سیاسی تاکید کرد آمریکا طرحی را برای بازگرداندن حزب بعث صدامی به صحنه قدرت و آوردن شخصیت های جدید برای اداره عراق دنبال می‌کند، آمریکا در تلاش است تا محور مقاومت و احزاب اسلامی را از بین ببرد. الکنانی خاطر نشان کرد دولت آمریکا با حمایت مالی امارات و اجرای اسرائیل، طرحی را برای بازگرداندن بعثی‌های صدامی به قدرت از طریق تشکیل دولت انتقالی به پیش می‌برد به طوری که اطلاعات موثقی وجود این طرح و نقشه را مورد تاکید قرار می‌دهد.
 
وی افزود شعارهایی همچون «ما خواهان وطن هستیم» از سوی بقایای بعث به ویژه کسانی مطرح شده که در اردن زندگی می‌کنند، آنها امروز تلاش می‌کند بار دیگر به عرصه قدرت و سیاست برگردند.
 
الکنانی اظهار داشت هدف طرح آمریکا از بین بردن محور مقاومت و احزاب حاکم در کشور است، چرا که این احزاب اسلام‌گرا بوده و تناسب و انسجامی با سیاست و منافع آمریکا ندارند در نتیجه آمریکا تلاش می‌کند شخصیت‌های مدنظر خود را پس از سرنگونی روند سیاسی به عرصه قدرت عراق بازگرداند.
 

        جزئیات نشست عبدالمهدی با فرماندهان امنیتی
      
 
عادل عبدالمهدی نخست وزیر و فرمانده کل نیروهای مسلح عراق بامداد پنجشنبه نشستی را با فرماندهان امنیتی با حضور وزیران دفاع و کشور برگزار کرد.
 
بر اساس بیانیه دفتر عبدالمهدی، این نشست با حضور رئیس و اعضای کمیسیون امنیت و دفاع پارلمان عراق و با هدف مطلع شدن از آخرین تحولات امنیتی و پاسخگویی به خواسته های تظاهرات کنندگان مسالمت جو برگزار شد.
 
این بیانیه آورده است شرکت کنندگان در این نشست بر حمایت خود از تلاش‌های دولت و پاسخگویی به خواسته های مشروع و نیز حمایت از تلاش‌های برقراری امنیت و نظم و حمایت از اموال عمومی و خصوصی و زیرساخت‌ها و تاسیسات مهم و حیاتی و ضرورت برقراری امنیت و ثبات برای تمام شهروندان و تامین منافع و همچنین تضمین حضورشان در محل کارهایشان در وزارتخانه ها و موسسات دولتی و دانشگاه ها و مدارس تاکید کردند.
 
تا کنون چندین گروه و جریان سیاسی ابتکارهایی برای حل بحران در عراق ارائه کرده‌اند که از جمله می‌توان به ائتلاف النصر به ریاست حیدر العبادی نخست وزیر اسبق، قیس الخزعلی دبیرکل جنبش عصائب اهل الحق، فراکسیون النهج الوطنی در پارلمان عراق به ریاست عمار طعمه، جبهه الانقاذ و التنمیه به ریاست اسامه النجیفی، ائتلاف  الوطنیه به ریاست ایاد علاوی و ائتلاف دولت قانون به ریاست نوری المالکی اشاره کرد.
 
انتهای پیام/
