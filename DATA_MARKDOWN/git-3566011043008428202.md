
# ارتباط با آمریکا مشکلات کشور را به هیچ وجه حل نمی‌کند/ عزت ملت ایران در گرو تداوم گفتمان مقاومت است

Published at: **2019-11-03T15:42:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544563.html/%D8%A7%D8%B1%D8%AA%D8%A8%D8%A7%D8%B7-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D9%85%D8%B4%DA%A9%D9%84%D8%A7%D8%AA-%DA%A9%D8%B4%D9%88%D8%B1-%D8%B1%D8%A7-%D8%A8%D9%87-%D9%87%DB%8C%DA%86-%D9%88%D8%AC%D9%87-%D8%AD%D9%84-%D9%86%D9%85%DB%8C-%DA%A9%D9%86%D8%AF--%D8%B9%D8%B2%D8%AA-%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%AF%D8%B1-%DA%AF%D8%B1%D9%88-%D8%AA%D8%AF%D8%A7%D9%88%D9%85-%DA%AF%D9%81%D8%AA%D9%85%D8%A7%D9%86-%D9%85%D9%82%D8%A7%D9%88%D9%85%D8%AA-%D8%A7%D8%B3%D8%AA)

عضو هیئت علمی دانشگاه فردوسی با اشاره به اینکه ارتباط با آمریکا مشکلات کشور را به هیچ وجه حل نمی‌کند، گفت: عزت ملت ایران در گرو تداوم گفتمان مقاومت است.
به گزارش شبکه اطلاع رسانی راه دانا؛ غلامرضا خواجی عضو هیئت علمی دانشگاه فردوسی در گفتگو با خبرنگار مرآت، در خصوص بی اعتمادی آمریکا در مذاکرات با ایران، گفت: تجربه مراوده با آمریکا در سال های متمادی نشان داده که آنها سیاست‌های مختلفی برای مذاکره دارند که مهم ترین آن ها منفعت درسیاست ها و امنیت ملی است.
عضو هیئت علمی دانشگاه فردوسی در ادامه افزود: تجربه مراوده با آمریکا نشان داده که قول و حرف آن ها بی اعتبار است و ارتباط با آمریکا مشکلات کشور را به هیچ وجه حل نمی کند.
خواجی با اشاره به اینکه لغو مقررات و خلاف سران آمریکایی در مراودات بین المللی آشکار است، اظهار کرد: عده ای در کشور تجربه سیاسی نداشته و انسان شناسی آن ها درست نیست به همین دلیل برای مذاکره مجدد با آمریکا تلاش می کنند.
وی علت اصلی مشکلات داخل کشور را عدم اجرای و منویات و دستورات ولی فقیه در سطوح مختلف دانست و عنوان کرد: برخی افراد تعارضی در اجرای این منویات در کشور ایجاد می کنند.
عضو هیئت علمی دانشگاه فردوسی باتوجه به فرمایشات امام خمینی(ره) که فرمودند اشغال لانه جاسوسی انقلاب دوم بود، گفت: راهپیمایی ها تقویت انقلاب ها است و باعث تداوم، تحکیم و زنده نگه داشتن آن ها می شود.
خواجی اذعان کرد: حضورمردم در راهپیمایی ها نشان دهنده نفرت از دولت آمریکا را نشان می دهد و ملت ایران جنایات دشمنان را به خصوص در دفاع مقدس و انقلاب اسلامی فراموش نخواهد کرد.
وی ادامه داد: راهپیمایی 13 آبان تودهنی به قدرت کاذب آمریکایی ها است که ملت ایران در مقابل تمام تحریم های آنان با قدرت ایستادگی می کنند و عزت ملت ایران در گرو تداوم گفتمان مقاومت است.
عضو هیئت علمی دانشگاه فردوسی با اشاره به مذاکرات کشورهای مصر و مکزیک با آمریکا، افزود: برخی سران مصری با حاکمیت آمریکایی ها تحت سیاست آنها قرار گرفتند که آمریکایی ها با همکاری مصالمتآمیز و رعایت حقوق همسایگی با مکزیک مذاکره کردند که در حال حاضراین توافق منجر به عدم ورود شهروندان مکزیکی به آمریکا شد که نشان‌دهنده بدعهدی سران آمریکایی است.
خواجی اذعان کرد: کشورهایی نظیر ژاپن و المان زمانی که از نظام جهانی تحمیلی امریکایی ها خود را مستقل کردند باز هم پیشرفتی نداشتند چرا که این کشورها در سیاست های خارجی با سیاست آمریکایی ها همگام هستند.
وی افزود: این کشورها با بیرون آمدن از نظام جهانی تحمیلی امریکایی ها تحت حمایت آن ها بوده و مذاکره ای نداشتند فقط به رشد اقتصادی رسیدند که برای نظام جهان هیچ منفعتی نداشت.
انتهای پیام/
