
# La Lazio sfata il tabù San Siro

Published at: **2019-11-03T22:46:00+00:00**

Author: ****

Original: [Adnkronos](https://www.adnkronos.com/sport/2019/11/03/lazio-sfata-tabu-san-siro_Sv2eU12dpVad4srZDE8v5L.html)

La Lazio, dopo 30 anni, sfata il tabù San Siro e si impone 2-1 sul Milan nel posticipo domenicale dell'11esima giornata di Serie A. Biancocelesti in vantaggio con Immobile al 25' del primo tempo, alla sua 100esima rete con la maglia della Lazio. Pareggio dei rossoneri al 29' sempre della prima frazione con un autogol di Bastos. Sul cross di Theo Hernandez dalla sinistra, Piatek allunga il piede facendo carambolare il pallone sul petto del difensore della Lazio che spiazza Strakosha. E gol vittoria per la Lazio firmato da Correa al 83' sfruttando un perfetto passaggio no-look di Luis Alberto. Con questo successo la Lazio sale a 21 punti al quarto posto con Cagliari e Atalanta, mentre il Milan dell'ex Pioli resta a 13 punti.
