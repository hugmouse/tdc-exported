
# Dejvis o igranju za Bulse: Slobodan sam agent narednog leta…

Published at: **2019-11-05T10:32:21+00:00**

Author: **Nemanja**

Original: [Sportska centrala](https://www.sportskacentrala.com/2019/11/05/dejvis-o-igranju-za-bulse-slobodan-sam-agent-narednog-leta/)

Košarkaš Los Anđeles Lejkersa Entoni Dejvis nije odbacio mogućnost da u skorije vreme zaigra za tim iz svog rodnog grada – Čikago Bulse.
Iako je stigao u Los Anđeles minulog leta i za sada čini sjajan tandem sa Lebronom Džejmsom, Dejvis bi voleo da zaigra za Čikago Bulse u budućnosti, ali pitanje je kada će se to tačno dogoditi.
On je na gostovanju u jednoj srednjoj školi u Čikagu, gde Lejkersi igraju naredne večeri, dobio pitanje učenika hoće li se vratiti u rodni grad i zaigrati za Bulse.
  – Mislim, slobodan sam agent narednog leta…Ali, videćemo – rekao je Dejvis uz osmeh.
Popularna ,,Obrva“ je takođe nazvao Čikago ,,Mekom košarke“.
 – Pravili smo najbolje košarkaše kroz istoriju. Ukoliko zaista pogledate istoriju možete videti sve te momke koji su osvajali prstenje ili koji čak i nisu, a bili su veliki. Mnogi kažu da je Njujork centar košarke, ali nisu ni blizu – rekao je Dejvis.
Dejvis je ove sezone peti strelac šampionata sa 28.5 poena po meču, a njegovi Lejkersi za sada imaju skor od 5:1 pred gostovanje Bulsima.
