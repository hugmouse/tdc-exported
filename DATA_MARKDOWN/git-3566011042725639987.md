
# وجود ایران در منطقه هیمنه و هژمونی آمریکا را شکسته است/ راهپیمایی 13 آبان به عنوان نماد استکبار ستیزی هرچه با شکوهتر برگزار می کنیم

Published at: **2019-11-02T11:44:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544079.html/%D9%88%D8%AC%D9%88%D8%AF-%D8%A7%DB%8C%D8%B1%D8%A7%D9%86-%D8%AF%D8%B1-%D9%85%D9%86%D8%B7%D9%82%D9%87-%D9%87%DB%8C%D9%85%D9%86%D9%87-%D9%88-%D9%87%DA%98%D9%85%D9%88%D9%86%DB%8C-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%B4%DA%A9%D8%B3%D8%AA%D9%87-%D8%A7%D8%B3%D8%AA--%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-13-%D8%A2%D8%A8%D8%A7%D9%86-%D8%A8%D9%87-%D8%B9%D9%86%D9%88%D8%A7%D9%86-%D9%86%D9%85%D8%A7%D8%AF-%D8%A7%D8%B3%D8%AA%DA%A9%D8%A8%D8%A7%D8%B1-%D8%B3%D8%AA%DB%8C%D8%B2%DB%8C-%D9%87%D8%B1%DA%86%D9%87-%D8%A8%D8%A7-%D8%B4%DA%A9%D9%88%D9%87%D8%AA%D8%B1-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%DA%A9%D9%86%DB%8C%D9%85)

رییس دانشگاه آزاد اسلامی هرمزگان گفت: وجود حکومت جمهوری اسلامی ایران در منطقه باعث شده هیمنه و هژمونی آمریکا شکسته شود و شاهد افول و زوال آمریکا و فرهنگ آمریکایی در جهان باشیم.
به گزارش شبکه اطلاع رسانی راه دانا؛ پروفسور  کامرانی، رئیس دانشگاه آزاد اسلامی هرمزگان در گفتگو با خبرنگار هرمز اظهار کرد: حرکت جهانی اربعین که امسال پشت سر گذاشتیم همانند روز 13 آبان نماد استکبار ستیزی ظالمان و مستکبرین امروزدنیای ما به شمار می رود که در راس آن آمریکای جنایتکار است.
رئیس دانشگاه آزاد اسلامی هرمزگان تصریح کرد: در حرکت جهانی اربعین بر خلاف بایکوت خبری رسانه ای غرب و رسانه های صهیونیستی جهان این حرکت عظیم هر ساله با شکوفایی، رشد و عظمت بیشتری برگزار می شود.
کامرانی افزود: اربعین دیگر از سطح مذهب ها و ادیان گذشته و به جریانی جهانی تبدیل شده به طوری که نماینده مجلس کانادا به عنوان کشوری که هم مرز آمریکا است از آن با شور و احساس عمیق و شگرف صحبت می کند و از ظلم ستیزی، آزادگی، ایثار،گذشت و وفاداری در این نهضت حسینی صحبت می کند.وی با تاکید بر اینکه باید اربعین را پاس بداریم و همه در بر پایی صحیح، پرجوش و خروش و در شان آن بکوشیم، گفت: برای اربعین باید بیشتر نوشت و مستند های بیشتری ساخت و به زبان های دیگر دنیا ترجمه کرد و نشست ها و کنفرانس های بین المللی بیشتری برگزار کرد.رئیس دانشگاه آزاد اسلامی هرمزگان عنوان کرد: پیاده روی اربعین یکی از نمادهای شکل گیری تمدن نوین اسلامی در جهان است و اتصال آن به قیام جهانی حضرت ولی عصر(عج ) خواهد بود.کامرانی تصریح کرد: مهمترین مسئله باشکوه تر و با عظمت تر شدن هر ساله پیاده روی اربعین است یعنی همان جوشش و خروش آزادگی، ایثار ، فداکاری و صبراست که نماد های آن امام حسین(ع )، حضرت ابوالفضل(ع ) و حضرت زینب(س ) است.
وی با اشاره به رخدادهای روز 13 آبان اظهار کرد:13 آبان ماه، سالروز سه رویداد مهم در تاریخ انقلاب اسلامی است؛ تبعید حضرت امام به ترکیه در سال 1343 در ارتباط به اعتراض کاپیتولاسیون آمریکایی ، کشتار دانش آموزان توسط رژیم پهلوی با چراغ سبز آمریکادر سال 1357 و اما مهمترین رویدادی که در این روز اتفاق افتاد و نامگذاری روز 13 آبان به عنوان روز ملی مباره با استکبار نیز بر آن اساس صورت گرفته است، تسخیر لانه جاسوسی آمریکا توسط دانشجویان در سال 1358 بود.رئیس دانشگاه آزاد اسلامی افزود: در پشت همه این سه حادثه خباثت های آمریکا جنایتکار وجود دارد که در آن زمان به گونه ای دیگر بوده و در حال حاضر به گونه ای دیگر است.کامرانی تاکید کرد: تلاش آمریکا از ابتدای انقلاب تاکنون تسلط مجدد بر کشور ایران که از نظر ژئواکونومیک، ژئوپولتیک، ژئوکالچرال و ژئواستراتژیک دارای اهمیت بوده است.وی خاطر نشان کرد: از طرف دیگر ترس آمریکا از ایران نه به خاطر جغرافیای آن بلکه به جهت قدرت نفوذ آن در جهان و علی الخصوص غرب آسیا و منطقه خلیج فارس که مرکز ثقل اقتصادی جهان است,می باشد.
رییس دانشگاه آزاد اسلامی هرمزگان بیان کرد: وجود حکومت جمهوری اسلامی ایران در منطقه باعث شده هیمنه و هژمونی آمریکا شکسته شود و شاهد افول و زوال آمریکا و فرهنگ آمریکایی در جهان باشیم.
کامرانی تصریح کرد: آمریکا دیگر نمی تواند حتی هم پیمانان قدیمی و سنتی خود را متقاعد کند که با او همراهی کنند و حتی کشورهای همسایه و نزدیک او در آمریکا لاتین بر علیه او شده اند و دیگر حیاط خلوت خود در این کشورها را از دست داده اند.وی افزود: اروپا دیگر به سختی در مناقشات بین المللی با آمریکا همراهی و همکاری می کند زیرا در مقابل افکار عمومی مردم خود و جهان نمی توانند از آنها دفاع کنند و جامعه جهانی به سمت افول این قدرت و جایگزینی قدرت جدید یا قدرت های جدید در حرکت است.رئیس دانشگاه آزاد اسلامی هرمزگان اظهار کرد: از طرف دیگر، رئیس جمهور کنونی ایالت متحده آمریکا باعث شده که تمام معیار ها و ملاک هایی که در جوامع جهانی و بین المللی بر روی آن شعار می دادند مانند حقوق بشر ، دموکراسی و شاخص های انسانی و معنویت دیگر رنگ ببازد.
کامرانی افزود: خروج آمریکا از تعهدات و کنوانسیون های جهانی و پشت پا زدن به پیمان های بین المللی شاهد این مدعاست.
این استاد تمام دانشگاه استان تاکید کرد:بایستی 13 آبان را به عنوان نماد استکبار ستیزی هرچه با شکوهتر برگزار کنیم و از همه اقشار به خصوص دانشجویان ،دانش آموزان، استادان و فرهنگیان درخواست کرد که باشکوهتراز هر سال در این مراسم شرکت کنند.
انتهای پیام/
