
# Суперекспрес на уїк-енд: граємо коефіцієнт 9.12

Published at: **2019-11-01T13:30:00+00:00**

Author: **Михайло Кузьменко**

Original: [Рейтинг Букмекерів](https://bookmaker-ratings.com.ua/tips/superekspres-na-uyik-end-grayemo-koefitsiyent-9-12/)

Вирушає в дорогу суперекспрес на суботні матчі в АПЛ та Прімері. Сьогодні розберемо три зустрічі, де робимо ставку на результативність команд.

        17:00, 02 лис 2019
      

        «Арсенал» – «Вулверхемптон»
      
Обидві команди на тижні зіграли виїзні матчі у кубку англійської ліги. І «Арсенал», і «Вулверхемптон» зазнали поразок. Але якщо «Вовки» програли «Астон Віллі» лише 1:2, то «Каноніри» влаштували справжнє шоу у грі проти «Ліверпуля». Резерв лондонців втратив перемогу на 94’ хвилині, коли нестримний Орігі своїм влучним пострілом перевів гру в серію пенальті. Ну а там гостям банально не пощастило.
Сьогоднішній матч для «Арсенала» доволі важливий. По-перше, підопічні Емері у попередній грі на «Емірайтс» не втримали перевагу над «Крістал Пелас» 2:2, підпустивши «Орлів» на максимально близьку відстань до себе. Крім того, поряд ціла група переслідувачів разом із «МЮ» та «Вест Хемом». Тобто господарі мають сьогодні захистити свою турнірну позицію. По-друге, невідомо, як Емері вирішить нещодавній конфлікт із витівкою Джаки. Дана ситуація буде тиснути на команду, без сумнівів. По-третє, після ротації «Арсенал» зможе зіграти основним складом. Вдома господарі відзначаються у всіх матчах сезону, пропускаючи дві гри поспіль та чотири загалом.
«Вовки» перебувають в скрутному становищі. Дається в знаки втома через незвичку грати на декілька фронтів, тому виліт із кубка англійської ліги має піти на користь команді Еспіріту, як на мене. Загалом «Вулверхемптон» продовжує грати в атакувальний та відкритий футбол, що схоже на манеру гри «Арсенала». Більше того, гості відзначаються у восьми гостьових зустрічах у ряд.
Очікую сьогодні на продовження гольової феєрії від обох команд, зважаючи на останні результати суперників та стиль гри. Саме тому до нашого потяга додаємо перший вагон із позицією «обидві команди заб’ють та ТБ 2.5» за коефіцієнт 2.13 від БК Favbet.

        «Шеффілд Юнайтед» – «Бернлі»
      
Зустріч практично рівних суперників. Після свого повернення у АПЛ «Шеффілд Юнайтед» видає досить пристойні результати, особливо це стосується матчів проти грандів. Наприклад, проти «Челсі» була здобута мирова 2:2, «Ліверпулю» хлопці Кріса Вайлдера програли лише 0:1, а «Канонірів» обіграли 1:0 у рідних стінах. У семи матчах на «Бремолл Лейн» цього сезону господарі не пропускали лише у двох зустрічах.
В гості до «The Blades» приїздить атакувальна команда Шона Дайча. Дійсно, «Бернлі» відзначається у всіх без виключення виїзних матчах цього сезону. Забивна серія триває і у шести зустрічах поспіль, де «Бордові» чотири рази забивали більше одного голу. У відмінній формі перебувають нападники гостей Ешлі Барнс та Кріс Вуд (його участь в грі під питанням), які мають по чотири влучні постріли.
Отже, сьогодні я ставлю на статистику гостей. Вони не бояться грати проти схожих суперників, де постійно сповідують атакувальний стиль гри. Так було в попередніх виїздах проти «Вулверхемптона» 1:1, проти «Брайтона» 1:1 та «Астон Вілли» 2:2. Для другого вагончика застосовуємо розхідну ставку «інд. тотал «Бернлі» більше 1» за коефіцієнт 2.34.

        «Севілья» – «Атлетіко Мадрид»
      
Центральний матч дванадцятого туру Прімери. Битва сусідів по турнірній таблиці, які перебувають у оптимальних кондиціях.
«Севілья» історично вдало грає на «Рамон Санчес Пісхуан». Наразі підопічні Хуана Лопетегі п’ять матчів у ряд вдома лише перемагають, а єдина невдача були проти іншого мадридського гранду 0:1 у п’ятому турі. Варто відзначити і забивну серію господарів, яка триває п’ять ігор у ряд. Попередні зустрічі «Севільї» вдома проти «Атлетіко Мадрид» були доволі результативними: 3:1, 2:5, 1:1.
«Матрацники» у мід-уїк вперше пропустили за довгий час. Суху серію Яна Облака перервав «Алавес», який виборов мирову проти фаворита під занавіс гри. Сьогодні гостям знову не допоможе ряд основних гравців, але із перших хвилин мають вийти Мората, Вітоло, Томас та Коке, яких Дієго Сімеоне не включив у стартовий склад проти «Алавеса». Гадаю, такий хід був продуманим саме на матч проти «Севільї». До речі, андалусійці проти «Валенсії» теж дали відпочинок Де Йонгу, Ноліто, Ель-Хаддаді та Васкесу. Отже сьогодні ми побачимо битву найпотужніших складів з-боку обох суперників. За таких умов я очікую на голи. Закривати наш суперекспрес рекомендую позицією «тотал більше 2» за коефіцієнт 1.83.
