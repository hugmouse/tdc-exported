
# สำนักงานสลากฯ แจ้งเปิดให้บริการวันที่ 4-5 พ.ย.นี้ตามปกติ

Published at: **2019-11-02T07:18:00+00:00**

Author: ****

Original: [เดลินิวส์](https://www.dailynews.co.th/economic/739652)


        สำนักงานสลากฯ แจ้งเปิดให้บริการ ในวันที่ 4-5 พ.ย.นี้ เป็นปกติ ผู้ถูกลอตเตอรี่มาขึ้นรางวัลได้วันจันทร์นี้เลย พร้อมเปิดจำหน่าย ซื้อจองสลากฯ ตามกำหนดเดิม
      
พ.ต.อ.บุญส่ง จันทรีศรี ผู้อำนวยการสำนักงานสลากกินแบ่งรัฐบาล กล่าวว่า สํานักงานสลากฯ ยังเปิดให้บริการในวันที่ 4-5พ.ย.62 ตามปกติ ดังนั้นผู้ถูกรางวัลสามารถเดินทางมาขึ้นรางวัลได้ตั้งแต่วันที่ 4 พ.ย.เป็นต้นไป รวมถึงการเปิดจำหน่ายสลากฯ ทั้งในส่วนของสลากโควตา งวดประจําวันที่ 16 พ.ย. 62 ให้กับสมาคม มูลนิธิ องค์กร จํานวน 901 ราย การทํารายการสลากสั่งซื้อ งวดวันที่ 16 พ.ย. 62 การทํารายการสลากจองล่วงหน้า งวดประจําวันที่ 1 ธ.ค.62 ก็ยังทำตามกำหนดเดิม ตลอดจนการจัดคละสลากซื้อ งวดประจําวันที่ 16 พ.ย.62 ก็จะดําเนินการส่งให้กับ บริษัท ไปรษณีย์ไทย จํากัด เพื่อแจกจ่ายให้กับผู้ซื้อสลากต่อไป“ด้วยเหตุผลและความจําเป็นดังกล่าว เพื่อไม่ให้เกิดความเสียหายแก่สํานักงานฯหรือกระทบต่อ การให้บริการประชาชน สำนักงานสลากฯจึงอาศัยอํานาจตามความในมาตรา17 แห่งพระราชบัญญัติสํานักงานสลากกินแบ่ง รัฐบาล พ.ศ.2517 และที่แก้ไขเพิ่มเติม ประกอบกับมติคณะรัฐมนตรี เมื่อวันที่ 15 ต.ค.62 สํานักงาน สลากกินแบ่งรัฐบาล จึงกําหนดให้วันจันทร์ที่ 4 และวันอังคารที่ 5 พ.ย.62 เป็นวันทําการปกติ”
 
