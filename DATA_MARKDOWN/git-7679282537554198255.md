
# महाराष्ट्र में सियासी घमासान के बीच देवेंद्र फडणवीस को मिला कोर्ट का नोटिस, जानें क्या है मामला

Published at: **2019-11-04T16:41:59+00:00**

Author: **एजेंसी,मुंबई**

Original: [https://www.livehindustan.com](https://www.livehindustan.com/national/story-maharashtra-court-issues-notice-to-devendra-fadnavis-in-poll-affidavit-case-2831878.html)

महाराष्ट्र में सियासी घमासान के बीच देवेंद्र फडणवीस को कोर्ट का नोटिस मिला है। महाराष्ट्र के मुख्यमंत्री देवेंद्र फडणवीस के चुनावी हलफनामे में उनके द्वारा दो आपराधिक मामलों की जानकारी नहीं देने के आरोप वाली याचिका पर शहर की एक अदालत ने सोमवार को मुख्यमंत्री को नोटिस जारी किया।
उच्चतम न्यायालय ने एक अक्टूबर को मजिस्ट्रेटी अदालत को निर्देश दिया था कि इस मामले में फडणवीस के खिलाफ आपराधिक कार्यवाही शुरू करने की शहर के वकील सतीश उइके की याचिका पर आगे कार्यवाही की जाए। मजिस्ट्रेट एस डी मेहता ने आदेश दिया।
मुख्यमंत्री को चार दिसंबर तक नोटिस का जवाब देने को कहा गया है। उइके का दावा है कि फडणवीस ने 2014 में झूठा हलफनामा दायर किया था और अपने खिलाफ लंबित दो आपराधिक मामलों की जानकारी इसमें नहीं दी थी। 
