
# ഡൽഹിയിൽ അഭിഭാഷകന്റെ ആത്മഹത്യാശ്രമം; കോടതിയിൽ നാടകീയ സംഭവങ്ങൾ

Published at: **2019-11-06T11:25:00+00:00**

Author: **മനോരമ ലേഖകൻ**

Original: [ManoramaOnline](https://www.manoramaonline.com/news/latest-news/2019/11/06/advocates-protest-in-delhi.html)

ന്യൂഡൽഹി∙ അഭിഭാഷകരുടെ പ്രതിഷേധത്തെ തുടർന്ന് സാകേത് കോടതിയുടെ പ്രവർത്തനം തടസപ്പെട്ടു. കോടതിയിലെത്തുന്നവരെ അഭിഭാഷകർ തടഞ്ഞു. ഗേറ്റ് ചങ്ങലയിട്ടു പൂട്ടുകയും ചെയ്തു. നാട്ടുകാർ ഗേറ്റ് തള്ളിത്തുറക്കാൻ ശ്രമിച്ചു. സംഭവത്തിൽ ഇടപെടാൻ പൊലീസ് തയ്യാറായില്ല. ഒരാൾ പോലും സ്ഥലത്ത് എത്തിയതുമില്ല. രോഹിണി കോടതിയിൽ അഭിഭാഷകൻ ആത്മഹത്യക്ക് ശ്രമിച്ചു. മണ്ണെണ്ണയൊഴിച്ച് തീകൊളുത്താനുള്ള ശ്രമം സഹപ്രവർത്തകർ തടഞ്ഞു. 
രാവിലെ പൊലീസ് കമ്മിഷണർക്ക് സുപ്രീംകോടതി അഭിഭാഷകർ വക്കീൽ നോട്ടിസ് അയച്ചിരുന്നു. പ്രതിഷേധിച്ച പൊലീസുകാർക്കെതിരെ നടപടിയില്ലാത്തതിനു കാരണം ബോധിപ്പിക്കണമെന്ന് ആവശ്യപ്പെട്ടായിരുന്നു നോട്ടിസ്. പൊലീസുകാരുടെ പ്രകടനവും മാധ്യമങ്ങളോടുള്ള പ്രതികരണവും നിയമലംഘനമാണെന്ന് അഭിഭാഷകർ ചൂണ്ടിക്കാട്ടി. 
