
# কলাপাড়ায় ৪০ হাজার পিস ইয়াবাসহ বাপ-ছেলে ও দুই সহযোগী গ্রেফতার

Published at: **2019-11-02T12:11:00+00:00**

Author: ****

Original: [Daily Janakantha](http://www.dailyjanakantha.com/details/article/458133/%E0%A6%95%E0%A6%B2%E0%A6%BE%E0%A6%AA%E0%A6%BE%E0%A7%9C%E0%A6%BE%E0%A7%9F-%E0%A7%AA%E0%A7%A6-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%AA%E0%A6%BF%E0%A6%B8-%E0%A6%87%E0%A7%9F%E0%A6%BE%E0%A6%AC%E0%A6%BE%E0%A6%B8%E0%A6%B9-%E0%A6%AC%E0%A6%BE%E0%A6%AA-%E0%A6%9B%E0%A7%87%E0%A6%B2%E0%A7%87-%E0%A6%93)

নিজস্ব সংবাদদাতা, কলাপাড়া, পটুয়াখালী ॥ ৪০ হাজার পিস ইয়াবাসহ বাবা ইউসুফ তালুকদার ও ছেলে আসলাম তালুকদার এবং সহযোগী মুছা ও সুমনকে গ্রেফতার করা হয়েছে। কলাপাড়া থানা পুলিশ আজ শনিবার ভোরে চাকামইয়া ইউনিয়নের নেওয়াপাড়া গ্রাম থেকে এদের গ্রেফতার করেছে। তবে এর মূল হোতা বনি আমিন পালিয়ে গেছে। অতিরিক্ত পুলিশ সুপার (কলাপাড়া সার্কেল) আহম্মেদ হোসেন, ওসি মনিরুল ইসলাম গোপন খবরের ভিত্তিতে অভিযান চালিয়ে ঘরের খাটের নিচে মাটি খুড়ে রাখা এ পরিমান ইয়াবা উদ্ধার করেন। ইয়াবার চালানসহ কারবারি বাপ-ছেলে ও দুই সহযোগিকে গ্রেফতার করতে সক্ষম হয়েছেন। এ ঘটনায় কলাপাড়া থানায় একটি মামলা হয়েছে। কলাপাড়ায় ইতোপূর্বে পাঁচ এবং ছয় লক্ষাধিক ইয়াবাসহ বড় দুই চালান আটকের পরে এই বড় আরেক চালান ইয়াবা আটক হয়। তবে এদের গডফাদাররা রয়েছে ধরাছোঁয়ার বাইরে।
