
# بالاترین درآمد های سرانه در بین کشورهای جهان

Published at: **2019-11-02T08:51:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619353/%D8%A8%D8%A7%D9%84%D8%A7%D8%AA%D8%B1%DB%8C%D9%86-%D8%AF%D8%B1%D8%A2%D9%85%D8%AF-%D9%87%D8%A7%DB%8C-%D8%B3%D8%B1%D8%A7%D9%86%D9%87-%D8%AF%D8%B1-%D8%A8%DB%8C%D9%86-%DA%A9%D8%B4%D9%88%D8%B1%D9%87%D8%A7%DB%8C-%D8%AC%D9%87%D8%A7%D9%86)


        لوکزامبورگ بالاترین درآمد سرانه جهان را دارند.
      

        آفتاب‌‌نیوز :
      
 در شرایطی که رشد اقتصادی در بسیاری از کشورهای جهان کاهش پیدا کرده است، سرانه درآمد مردم در بسیاری از کشورهای جهان در سطح بالایی باقی مانده است. مردم کشورهای کوچک اروپا کماکان بیشتر از مردم سایر نقاط جهان درآمد دارند به گونه ای که هر پنج کشور اول با درآمد سرانه بالا در اروپا قرار دارند.
به گزارش اطلس جهانی، در ادامه با ۱۰ کشوری که بالاترین درآمد سرانه را در سال ۲۰۱۹ دارند آشنا می‌شوید:
۱-لوکزامبورگ
این کشور کوچک در غرب اروپا یکی از مراکز مهم خدمات مالی جهان است. درآمد سرانه این کشور ۱۱۴ هزار و ۹۵۰ دلار است.
۲- سوئیس
نظام بانکی و مالی بسیار نیرومند باعث شده است تا سوئیس در طول تاریخ همواره جزو ثروتمندترین کشورهای جهان قرار گیرد. درآمد سرانه این کشور ۸۹ هزار و ۹۵۰ دلار است.
۳- نروژ
این کشور کمتر از ۵ میلیون نفر جمعیت دارد با این حال یکی از ثروتمندترین کشورهای جهان شناخته می‌شود. درآمد سرانه این کشور ۸۱ هزار و ۶۹۵ دلار است.
۴- ایرلند
یکی دیگر از کشورهای زیر ۵ میلیون نفر جمعیت اروپای غربی که اقتصادی مبتنی بر محصولات کشاورزی و معدن دارد. با وجود کمتر صنعتی بودن اقتصاد ایرلند در مقایسه با بسیاری از کشورهای دیگر، درآمد سرانه این کشور ۷۶ هزار و ۹۹ دلار است.
۵- ایسلند
با وجود آن که این جزیره ۳۰۰ هزار نفری یخ زده شمال اروپا منابع طبیعی بسیار کمی در اختیار دارد، درآمد سرانه این کشور ۷۴ هزار و ۲۷۸ دلار است.
۶- قطر
درآمد سرانه این کشور ۷۰ هزار و ۷۷۹ دلار است. قطر بزرگ‌ترین صادرکننده گاز مایع در جهان محسوب می شود.
۷- سنگاپور
در سال‌های اخیر سنگاپور به یکی از مراکز پیشتاز در عرصه مالی تبدیل شده است. درآمد سرانه این کشور ۶۰ هزار و ۴۱ دلار است.
۸- آمریکا
با وجود آن که آمریکا حدود ۴۰۰ میلیون نفر جمعیت دارد، اقتصاد ۲۲ تریلیون دلاری این کشور ان را به یکی از ثروتمندترین کشورهای جهان تبدیل کرده است. درآمد سرانه این کشور ۶۲ هزار و ۶۰۶ دلار است.
۹- دانمارک
یکی دگر از کشورهای شمالی اروپا که امسال به عنوان شادترین کشور نیز معرفی شد. درآمد سرانه این کشور ۶۰ هزار و ۶۹۲ دلار است.
۱۰- استرالیا
ساکنان بزرگ ترین جزیره جهان دارای درآمد سرانه ای معادل ۵۶ هزار و ۳۵۲ دلار هستند.
