
# बच्चों और पति से दोबारा मिलने लगी महिला तो लिव-इन-पार्टनर ने उठा लिया ये खतरनाक कदम

Published at: **2019-11-03T04:50:34+00:00**

Author: **नई दिल्ली, वरिष्ठ संवाददाता**

Original: [https://www.livehindustan.com](https://www.livehindustan.com/national/story-live-in-partner-murdered-woman-after-she-met-husband-and-children-2829235.html)

एक महिला का दोबारा अपने बच्चों और पति से मिलना-जुलना बढ़ा तो लिव इन पार्टनर ने गला दबाकर उसकी हत्या दी। वारदात 17 अक्तूबर को शकूरपुर इलाके में हुई। बवाना थाना पुलिस ने शुक्रवार को तीनों आरोपियों को गिरफ्तार कर लिया। 
हालांकि, मुख्य आरोपी लुकमान फरार है, जिसकी तलाश जारी है। गिरफ्तार आरोपियों में लुकमान के दो भाई नोमान, अरमान और दोस्त शमशाद शामिल हैं। पुलिस उपायुक्त गौरव शर्मा ने बताया कि 18 अक्तूबर की सुबह पुलिस को बवाना के पूठखुर्द में ट्रॉली बैग में महिला का शव मिला था। 
महिला के पास कोई ऐसा दस्तावेज बरामद नहीं हुआ, जिससे उसकी पहचान हो सके। ऐसे में पुलिसकर्मियों ने डोर टू डोर अभियान चलाया, तब जाकर महिला की पहचान नेहा पटेल के रूप में हुई। मामले की जांच के दौरान बवाना थाने के एसएचओ धर्मदेव और एसआई विजय की टीम ने सीसीटीवी कैमरों की फुटेज खंगाली। 
पूठखुर्द की एक फुटेज में पुलिस को ट्रॉली बैग के साथ एक युवक दिखाई दिया। वह बैग वही था, जिसमें नेहा का शव मिला था। पता चला कि उक्त युवक नेहा के साथ शकुरपुर गांव में लिव-इन-रिलेशनशिप में रहता था।
