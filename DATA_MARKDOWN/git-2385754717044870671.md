
# Και τώρα Ομόνοια - Τι γίνεται με τους τραυματίες

Published at: **2019-11-06T14:00:00+00:00**

Author: **Αντώνης Κέστας**

Original: [SIGMALIVE](https://www.sigmalive.com/sports/team/ael/596007/kai-tora-omonoia-ti-ginetai-me-tous-travmaties)

Στην ΑΕΛ επικρατεί ενθουσιασμός, καθώς στα παιχνίδια με ΑΕΚ, Απόλλωνα και Πάφο, η ομάδα κατάφερε να μαζέψει επτά βαθμούς και αυτή τη στιγμή να βρίσκεται στην 3η θέση του βαθμολογικού πίνακα. Η ήττα από την Νέα Σαλαμίνα ήταν ένα γερό χαστούκι, που βοήθησε στο να αλλάξει η εικόνα και να πάρει θετικά αποτελέσματα η ομάδα της Λεμεσού. Στην επόμενη αγωνιστική, η ΑΕΛ ταξιδεύει στην Λευκωσία για τον αγώνα με την Ομόνοια. Δύσκολη αποστολή, όμως ο στόχος που είναι η νίκη δεν αλλάζει. Παράλληλα, άπαντες στο στρατόπεδο της Λεμεσιανής ομάδας, θέλουν να δώσουν συνέχεια στα νικηφόρα αποτελέσματα, να κολλήσουν τρίτη συνεχόμενη νίκη και να ξεπεράσουν την αντίπαλό τους στον βαθμολογικό πίνακα, αφού η διαφορά που χωρίζει τις δύο ομάδες είναι στον πόντο.  Όσον αφορά στο αγωνιστικό κομμάτι, ο Βόσνιος τεχνικός της ΑΕΛ, Ντούσαν Κέρκεζ, πονοκεφαλιάζει και πάλι για τα πολλά προβλήματα τραυματισμών. Εκτός αναμένεται να είναι οι Γκοντάλ, Ντόσα Τζούνιορ, Μάνουελ Τόρες, Γκαστανάγια και Αντάμοβιτς. Ο μοναδικός ποδοσφαιριστής που συγκεντρώνει πιθανότητες να είναι έτοιμος για τον αγώνα με την Ομόνοια, είναι ο Μεντόγεβιτς κάτι που θα ξεκαθαρίσει στις επόμενες προπονήσεις.  Στα θετικά, είναι η επιστροφή του Γουΐλερ, ο οποίος εξέτισε την ποινή του στον αγώνα με την Πάφο.  
