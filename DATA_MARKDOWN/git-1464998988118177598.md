
# മഹാരാഷ്ട്ര സര്‍ക്കാര്‍ രൂപീകരണം ;  കോണ്‍ഗ്രസും എന്‍സിപിയും പ്രതിപക്ഷത്ത് തുടരും:  ശരത് പവാര്‍

Published at: **2019-11-06T14:37:00+00:00**

Author: **veena**

Original: [Anweshanam | Part of A.N.N News Private Limited](http://anweshanam.com/index.php/india/news/bjp-and-sen-to-form-govt-says-pawar)

 മുംബൈ : മഹാരാഷ്ട്രയില്‍ സര്‍ക്കാര്‍ രൂപീകരണ നീക്കം തള്ളി എന്‍സിപി. കോണ്‍ഗ്രസും എന്‍സിപിയും പ്രതിപക്ഷത്ത് തുടരുമെന്ന് ശരത് പവാര്‍. ജനവിധി മാനിച്ച് ബിജെപിയും ശിവസേനയും ഉടന്‍ സര്‍ക്കാരുണ്ടാക്കണം.  സര്‍ക്കാര്‍ രൂപീകരണവുമായി ബന്ധപ്പെട്ട്  നിര്‍ണായകനീക്കങ്ങശളിൽ ശിവസേന നേതാവ് സഞ്ജയ് റാവുത്ത് ശരദ് പവാറിനെ വീട്ടിലെത്തി കണ്ടിരുന്നു. മഹാരാഷ്ട്രയിലെ കാവല്‍ സര്‍ക്കാരിന്റെ കാലാവധി അവസാനിക്കാന്‍ മൂന്നുദിവസം മാത്രം ശേഷിക്കേയാണ് തിരക്കിട്ട നീക്കങ്ങള്‍.  അതേസമയം മഹാരാഷ്ട്രയിലെ കാവല്‍ സര്‍ക്കാരിന്റെ കാലാവധി അവസാനിക്കാന്‍ മൂന്നുദിവസം മാത്രം ശേഷിക്കേ സര്‍ക്കാര്‍ രൂപീകരണത്തില്‍ വ്യക്തതയായില്ല. ബിജെപിയും ശിവസേനയും അണിയറയില്‍ ചര്‍ച്ചകള്‍ സജീവമാക്കിയെങ്കിലും അനുകൂല വാര്‍ത്തകളല്ല പുറത്തുവരുന്നത്. ശിവസേനയ്ക്ക് പിന്തുണ കൊടുത്തുള്ള പ്രതിപക്ഷ സഖ്യത്തിന്റെ കാര്യവും തീരുമാനമായിട്ടില്ല. ശിവസേനയെ അനുനയിപ്പിച്ച് സർക്കാർ രൂപീകരിക്കണമെന്ന് ആർഎസ്എസ് തലവൻ മോഹൻ ഭഗവത് ദേവേന്ദ്ര ഫഡ്നാവിസിനോട് നിർദേശിച്ചെന്നാണ് സൂചന. 
