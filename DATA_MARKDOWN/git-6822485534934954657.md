
# حادثه خونین به دنبال قاچاق انسان در ایرانشهر

Published at: **2019-11-04T15:01:00+00:00**

Author: ****

Original: [جامعه خبری تحلیلی الف](https://www.alef.ir/news/3980813125.html)

رئیس اورژانس پیش بیمارستانی و مدیر حوادث دانشگاه علوم پزشکی ایرانشهر (استان سیستان و بلوچستان) گفت: واژگونی خودروی تویوتا در محور ایرانشهر به مهرستان ۲۸ کشته و مجروح برجای گذاشت.
محمودرضا ناصح امروز در گفتوگو با فارس اظهار کرد: در ساعت ۱۱:۰۳ صبح امروز ۱۳ آبان ۹۸ در اثر واژگونی یکدستگاه تویوتا تک کابین در محور ایرانشهر به مهرستان حد فاصل شرکت شن و ماسه ۶ نفر در دم کشته و ۲۲ نفر مجروح شدند.
رئیس اورژانس پیش بیمارستانی و مدیر حوادث دانشگاه علوم پزشکی ایرانشهر افزود: مصدومین این حادثه پس دریافت خدمات پیش بیمارستانی توسط ۷ دستگاه آمبولانس به بیمارستان خاتم الانبیا(ص) ایرانشهر منتقل و حال عمومی ۳ نفر نیز وخیم می باشد
وی تاکید کرد: باتوجه به افزایش حوادث ترافیکی از ابتدای آبان ماه سال جاری و حجم بالای ماموریت های شهری امکان ارائه خدمات به موقع بعلت فرسودگی و کمبود شدید آمبولانس امکان پذیر نیست.
