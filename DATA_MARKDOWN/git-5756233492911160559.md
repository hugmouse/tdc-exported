
# عادل عبدالمهدی: اعتراضات باعث شد تا در نظام سیاسی تکانه ای به وجود آید/تظاهرات برای بیان رای مردم است نه تخریب

Published at: **2019-11-03T23:57:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619749/%D8%B9%D8%A7%D8%AF%D9%84-%D8%B9%D8%A8%D8%AF%D8%A7%D9%84%D9%85%D9%87%D8%AF%DB%8C-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A8%D8%A7%D8%B9%D8%AB-%D8%B4%D8%AF-%D8%AA%D8%A7-%D8%AF%D8%B1-%D9%86%D8%B8%D8%A7%D9%85-%D8%B3%DB%8C%D8%A7%D8%B3%DB%8C-%D8%AA%DA%A9%D8%A7%D9%86%D9%87-%D8%A7%DB%8C-%D8%A8%D9%87-%D9%88%D8%AC%D9%88%D8%AF-%D8%A2%DB%8C%D8%AF%D8%AA%D8%B8%D8%A7%D9%87%D8%B1%D8%A7%D8%AA-%D8%A8%D8%B1%D8%A7%DB%8C-%D8%A8%DB%8C%D8%A7%D9%86-%D8%B1%D8%A7%DB%8C-%D9%85%D8%B1%D8%AF%D9%85-%D8%A7%D8%B3%D8%AA-%D9%86%D9%87-%D8%AA%D8%AE%D8%B1%DB%8C%D8%A8)


        نخست وزیر عراق درباره تظاهرات این کشور بیانیه دیگری صادر کرد. او تاکید کرد که حق مردم است که در تظاهرات مسالمت آمیز شرکت کنند اما نباید اعتراضات باعث شود تا روند طبیعی زندگی فلج شود او نسبت به بستن راه های ارتباطی بنادر هشدار داد و خواستار بازگشت آرامش شد.
      

        آفتاب‌‌نیوز :
      
به نقل از المیادین،عادل عبدالمهدی نخست وزیر عراق بار دیگر به ناآرامی ها و اعتراضات موجود در این کشور واکنش نشان داد.
او گفت:مردم با شفافیت نظر خود را درباره نظام سیاسی و انتخاباتی بیان کردند و درباره عملکرد حکومت و اصلاحات در آن سخن به میان آوردند. تظاهرات مسالمت آمیز تنها زمانی که قربانی به خود گرفت از مسیر اصلی اش فاصله گرفت. کمیته تحقیقی را مسئول بررسی سلاح های کرده ایم که نیروهای امنیتی در دفاع از خود به کار گرفته اند.
نخست وزیر عراق ادامه داد: هنوز هم به نیروهای امنیتی هشدار می دهیم که از گلوله و هر گونه اسلحه کشنده ای بر ضد تظاهر کنندگان استفاده نکنند. تظاهرات باعث شد تا نظام سیاسی تکانه ای خورد و قوای سه گانه موضع گیری های خود را دوباره بازبینی کنند.
در ادامه این بیانیه آمده است:ای ملت بزرگوار عراق یک ماه است که مدارس و دانشگاه ها و بخش عمده ای از زندگی عمومی تعطیل شده است.زمان آن فرا رسیده است که زندگی به حالت خود برگردد.تظاهرات برای بیان کردن نظر و رای مردم است بدون آنکه روی روند زندگی تاثیر گذارد. مصالح عمومی و خصوصی مربوط به خود شما است. تهدید کردن منابع نفتی و قطع کردن راه های ارتباطی به سوی بنادر خسارت های سنگین و فرا میلیاردی به دنبال دارد. ساعات ممنوعیت رفت و آمد را کم کرده ایم اما مهم تر از آن بازگشت زندگی به حالت عادی خود و محافظت از حقوق شهروندان است.
نخست وزیر عراق در پایان گفت: بسیار مهم است که از این جنبش مسالمت آمیز خود افرادهای خرابکار را دور کنید. ما نمایشگاه بین المللی بغداد را به خاطر شرایط موجود به تعویق انداختیم. نتوانستیم بودجه سال ۲۰۲۰ را در زمان مقرر ارائه دهیم. بسیار از کشورها نگران اوضاع عراق هستند. صاحبان پروژهای توسعه ای چه در داخل و چه در خارج نگران این شرایط هستند چه برسد به منافع داخلی که متحمل خسارت های زیادی شده است و همه اینها از ما می طلبد که هر چه سریعتر این شرایط را پایان دهیم.زمان آن فرا رسیده است که زندگی به حالت طبیعی خود برگردد و همه بازارها، کارگاها مدارس و دانشگاه ها درهای خود را باز کنند
