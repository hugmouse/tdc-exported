
# ബിഡിജെഎസ് എൻഡിഎയിൽ തന്നെ തുടരും; മറിച്ചുള്ള വാർത്തകൾ അടിസ്ഥാന രഹിതമെന്ന്‍ തുഷാർ വെള്ളാപ്പള്ളി

Published at: **2019-11-06T21:02:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/kerala/news/bdjs-continues-in-nda-thushar-vellapalli)

തൃശൂർ: ബിഡിജെഎസ് എൻഡിഎയിൽ തന്നെ തുടരുമെന്ന് തുഷാർ വെള്ളാപ്പള്ളി. മറിച്ചുള്ള പ്രചാരണങ്ങൾ അടിസ്ഥാന രഹിതമാണെന്ന് അദ്ദേഹം പറഞ്ഞു. ഉപതെരഞ്ഞെടുപ്പിലുണ്ടായ തോല്‍വിക്ക് ശേഷം ബിഡിജെഎസ് എൻഡിഎ വിടുമെന്ന തരത്തിൽ വാർത്തകൾ പ്രചരിച്ചിരുന്നു. ഇതിനിടിയിലാണ് തുഷാറിന്റെ പ്രതികരണം.
ഉപതെരഞ്ഞെടുപ്പുകളിൽ എൻഡിഎയുടെ പ്രവർത്തനത്തിലുണ്ടായ വീഴ്ചയാണ് വോട്ട് കുറയാൻ കാരണമായത്. ഉപതെരഞ്ഞെടുപ്പിനെ കുറിച്ച് ഈ മാസം 9ന് കോട്ടയത്ത് ചേരുന്ന ബിഡിജെഎസ് കൗൺസിൽ വിശദമായി ചർച്ച ചെയ്യുമെന്നും സംസ്ഥാന കൗൺസിൽ യോഗത്തിന് ശേഷം അദ്ദേഹം വ്യക്തമാക്കി.
