
# Il Black Friday di Amazon si avvicina: ecco le iniziative di quest’anno

Published at: **2019-11-06T09:13:00+00:00**

Author: **Riccardo Danzo**

Original: [DDay.it](https://www.dday.it/redazione/32956/amazon-offerte-black-friday)

Mancano oramai pochi giorni al Black Friday e al Cyber Monday e Amazon si sta preparando per affrontare nel migliore dei modi le due festività dedicate ai grandi sconti.  Se fino a qualche anno fa Black Friday e Cyber Monday riguardavano solo i consumatori americani, infatti, anche in Europa, oramai, si aspettano queste due festività per fare acquisti, talvolta anche molto importanti.
Anche quest’anno, come di consueto, durante il Black Friday e il Cyber Monday, Amazon offrirà la spedizione in un giorno a tutti i clienti Prime e, per chi abita nelle aree di Milano, Roma e Torino sarà possibile usufruire del servizio Prime Now per la consegna il giorno stesso dell’ordine.
Per i cittadini milanesi, poi, per il secondo anno consecutivo, tornerà Amazon Xmas San Babila, ovvero uno showroom dove verranno esposti tutti i prodotti più interessanti scontati sul sito. Su tutti i prodotti esposti ci sarà un QR code che permetterà ai visitatori di scoprire tutti i dettagli del prodotto stesso scansionando il rispettivo codice con l’applicazione di Amazon. Amazon Xmas San Babila sarà aperto da mercoledì 27 novembre a domenica 1 dicembre, in Corso Venezia 2, con ingresso gratuito. 
 
Per tutto il periodo natalizio, inoltre, a tutti i clienti verrà aumentato il numero dei giorni disponibili per restituire i prodotti. Per gli articoli spediti nel periodo compreso tra l'1 novembre 2019 e il 31 dicembre 2019, infatti, la richiesta di reso potrà essere effettuata fino alla mezzanotte del 31 gennaio 2020.
Ovviamente ancora non si conoscono precisamente le offerte che saranno attive durante il Black Friday. L’anno scorso, tuttavia, i prodotti più acquistati sono stati l’Echo Dot, la piastra per capelli GHD, il detersivo per lavastoviglie Finish e lo spazzolino elettrico di Oral B quindi è prevedibile che gli sconti riguarderanno principalmente queste categorie di prodotti. 
Anche quest’anno, infine, Amazon cercherà di tendere una mano agli imprenditori più piccoli. I prodotti delle piccole e medie imprese, infatti, rappresenteranno oltre il 48% delle offerte totali.
