
# सोने-चांदी के दामों में आई गिरावट, जानें आज का रेट

Published at: **2019-11-07T11:32:11+00:00**

Author: **एजेंसी,नई दिल्ली**

Original: [https://www.livehindustan.com](https://www.livehindustan.com/business/story-gold-silver-price-fall-on-thursday-knows-today-rate-2836663.html)

विदेशों में पीली धातु में रही नरमी के बीच दिल्ली सरार्फा बाजार में गुरुवार को सोना 30 रुपये फिसलकर 39,670 रुपये प्रति 10 ग्राम पर आ गया। चांदी भी 40 रुपये टूटकर 46,835 रुपये प्रति किलोग्राम के भाव बिकी। 
लंदन और न्यूयॉर्क से मिली जानकारी के अनुसार सोना हाजिर आज 2.80 डॉलर फिसलकर 1,487.10 डॉलर प्रति औंस पर आ गया। दिसंबर का अमेरिकी सोना वायदा भी 4.40 डॉलर लुढ़ककर 1,488.70 डॉलर प्रति औंस बोला गया। 
बाजार विश्लेषकों ने बताया कि अमेरिका और चीन के बीच व्यापार युद्ध समाप्त करने को लेकर होने वाले समझौते में देरी के संकेत से निवेशक अभी सतर्क रुख अपना रहे हैं जिससे पीली धातु में ज्यादा उतार-चढ़ाव नहीं देखा जा रहा है। अमेरिकी सरकार के एक वरिष्ठ अधिकारी ने बुधवार को बताया कि प्रस्तावित समझौते की शतोर्ं और स्थान को लेकर अभी चचार् जारी है तथा समझौते में देरी हो सकती है। 
अंतरार्ष्ट्रीय बाजार में चांदी हाजिर 0.01 डॉलर चढ़कर 17.60 डॉलर प्रति औंस पर पहुंच गयी। 
स्थानीय बाजार में दोनों कीमती धातुओं में लगातार तीसरे दिन गिरावट देखी गयी। सोना स्टैंडर्ड 30 रुपये की नरमी के साथ 39,670 रुपये प्रति दस ग्राम रह गया जो 30 अक्टूबर के बाद का निचला स्तर है। सोना बिटुर भी इतना ही फिसलकर 39,500 रुपये प्रति दस ग्राम के भाव पर रहा। आठ ग्राम वाली गिन्नी 30,300 रुपये पर टिकी रही। 
चांदी हाजिर 40 रुपये टूटकर 46,835 रुपये प्रति किलोग्राम पर आ गयी। यह 18 अक्टूबर के बाद का इसका निचला स्तर है। चांदी वायदा 171 रुपये की गिरावट में 45,659 रुपये प्रति किलोग्राम बोली गयी। सिक्का लिवाली और बिकवाली के भाव गत दिवस के क्रमश: 920 रुपये और 930 रुपये प्रति सैकड़ा पर अपरिवर्तित रहे। आज दोनों कीमती धातुओं के भाव इस प्रकार रहे :-सोना स्टैंडर्ड प्रति 10 ग्राम..... 39,670 रुपयेसोना बिटुर प्रति 10 ग्राम .......39,500 रुपयेचांदी हाजिर प्रति किलोग्राम.....46,835 रुपयेचांदी वायदा प्रति किलोग्राम.....45,659 रुपयेसिक्का लिवाली प्रति इकाई ... 920 रुपये  सिक्का बिकवाली प्रति इकाई... 930 रुपयेगिन्नी प्रति आठ ग्राम............. 30,300 रुपये 
