
# मेरे युवा मेरी शान कार्यक्रम में बोले शिक्षा मंत्री- जल्द खत्म होगी स्कूलों में अध्यापकों की कमी

Published at: **2019-11-07T10:27:31+00:00**

Author: **लाइव हिन्दुस्तान टीम,अल्मोणा**

Original: [https://www.livehindustan.com](https://www.livehindustan.com/uttarakhand/story-mere-yuva-meri-shaan-education-minister-arvind-pandey-says-teachers-problems-will-end-soon-in-schools-2836509.html)

उत्तराखंड के कल यानी भविष्य को लेकर अल्मोड़ा में युवा सम्मेलन में शिक्षा मंत्री अरविंद पांडेय ने कहा कि स्कूल में अध्यापकों की समस्या को जल्द ही खत्म किया जाएगा। अभिभावक के सवाल पर उत्तराखंड के शिक्षा मंत्री अरविंद पांडेय ने कहा कि स्कूली जीवन को बाहरी वातावरण से जोड़ने के लिए स्कूल सिलेबस में NCERT को लाया गया है।
उत्तराखंड के सरकारी स्कूलों में अध्यापकों की कमी पर किए गए सवाल पर उन्होंने कहा कि मामला कोर्ट में लंबित है जल्द ही इसका समाधान हो जाएगा। स्कूल में अध्यापक का होना बहुत जरूरी है। इसके अलावा इस कार्यक्रम में राज्य के उन युवाओं को सम्मानित किया भी किया गया जो कि देश विदेश में उत्तराखंड का नाम रोशन कर चुके हैं। जिसमें एथीलीट प्रज्ञा जोशी  को सम्मानित किया गया है।
देश विदेश में उत्तराखंड लोकगायक शौली को मशहूर करने वाले संकल्प खेतवाल को को भी सम्मानित किया। सबसे कम उम्र में एवरेस्ट फतह करने वाली शितल राज को सम्मानित किया गया। इसके अलवा देश के बड़े एथीलीट विनय शाह और एवरेस्ट विजेता योगश को भी मुख्यमंत्री ने सम्मानित किया। इसके अलावा बॉलीवुड फिल्मों में अपनी धाक जमा चुके दीपक डोबरियाल को सम्मानित किया गया। चकदे इंडिया फेम चित्राशी रावत और चीनी प्रतिनिधिमंडल के सभी सदस्यों का सम्मानित किया गया। 
