
# توضیحات همسر حدادعادل درباره جنجال بر سر اظهاراتش در تلویزیون

Published at: **2019-11-01T00:30:00+00:00**

Author: ****

Original: [جامعه خبری تحلیلی الف](https://www.alef.ir/news/3980810002.html)

طیبه ماهروزاده تاکید کرد: مدارس دولتی فرهنگ که تعداد آنها درحال حاضر درحدود یکصد مدرسه تخمین زده می شود وباعث توسعه علوم انسانی شده است، هیچ ارتباطی با موسسه غیرانتفاعی فرهنگ ندارد.
به گزارش فارس، طیبه ماهروزاده، استاد دانشگاه و همسر غلامعلی حداد عادل، با اشاره به صحبت‌هایش در برنامه زاویه شبکه چهار، توضیحاتی به شرح زیر ارائه کرد. درپی برداشتهای نادرستی که از صحبت اینجانب در برنامه زاویه شبکه چهار در شامگاه چهارشنبه هشتم آبان نودوهشت در فضای مجازی منتشر شد توجه کاربران محترم را به نکات زیر جلب می‌کنم:
 ۱ - تاسیس دبیرستان فرهنگ  بعد از فراغت فریدالدین [فریدالدین حداد عادل] از دوره دبیرستان صورت گرفته و وی در این دبیرستان تحصیل نکرده است.
۲-اشاره به تحصیل وی صرفا به منظور بیان وضعیت نامطلوب رشته علوم انسانی در آن زمان بوده و این مطلب با دقت در صحبت اینجانب به روشنی قابل اثبات است.
۳-در برنامه به صراحت گفته شد که مدارس دولتی فرهنگ (که تعداد آنها در حال حاضر در حدود یکصد مدرسه تخمین زده می شود و باعث توسعه علوم انسانی شده است) هیچ ارتباطی با موسسه غیرانتفاعی فرهنگ ندارد.
۴-اینجانب همواره یکی از آثار  پربرکت وجود مقام معظم رهبری راهدایت وحمایت ایشان از طرحهای مختلف علمی وفرهنگی می دانم وخداوند راسپاس می گویم که درحوزه علوم انسانی نیز رهنمود ها وهدایت ایشان در تاسیس موسسه فرهنگ (مخصوص علوم انسانی)به احیاء وگسترش علوم انسانی درایران انجامید.
