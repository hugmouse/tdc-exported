
# Τι φοβάται ο Καραμανλής

Published at: **2019-11-02T17:00:50+00:00**

Author: **ΤοΒΗΜΑ Team**

Original: [Το Βήμα Online](https://www.tovima.gr/2019/11/02/politics/ti-fovatai-o-karamanlis/)

Μια τιμητική πρόσκληση από την Εταιρεία Μακεδονικών Σπουδών με αφορμή τη συμπλήρωση ογδόντα χρόνων από την ίδρυσή της και ένα φιλικό αίτημα από τον στενό του φίλο Κώστα Γραμμένο, επισκέπτη καθηγητή στο Πανεπιστήμιο City του Λονδίνου, έφεραν ξανά στο προσκήνιο τον Κώστα Καραμανλή.
Η μία ομιλία πραγματοποιήθηκε την προηγούμενη Κυριακή, η δεύτερη θα δοθεί την Τετάρτη 6 Νοεμβρίου. Η θεματολογία τους ακολουθεί το ίδιο μοτίβο – προκλήσεις για την Ελλάδα και τον κόσμο που αλλάζει.

        Διαβάστε ακόμη : Ποιες περιοχές της Αττικής κινδυνεύουν περισσότερο από καταστροφικές πλημμύρες
      
Ο πρώην πρωθυπουργός, από όσα έχει πει μέχρι τώρα, δείχνει να ανησυχεί για τυχόν αρνητική τροπή των εξελίξεων στην ευρύτερη γειτονιά μας και στον παγκόσμιο χάρτη.
Περισσότερο όμως ανησύχησαν άσπονδοι φίλοι και αντίπαλοι από την αιφνίδια επανεμφάνισή του στο πολιτικό σκηνικό.
Η συγκυρία είναι τέτοια που ευνοεί κάθε είδους σεναριολογία.
Στη Νέα Δημοκρατία η μυθολογία που συνοδεύει την καραμανλική κληρονομιά παραμένει ισχυρή, και στη Βουλή βρίσκεται επί θύραις η αναθεώρηση των συνταγματικών διατάξεων για την εκλογή Προέδρου της Δημοκρατίας.
Θέλει όμως ο κ. Καραμανλής, ο οποίος εξελέγη πρωθυπουργός το 2004 με ποσοστό 45,36%, να αναλάβει αυτόν τον ρόλο;
Ιδίως όταν κανένας δεν μπορεί να αποκλείσει το ενδεχόμενο να αναδειχθεί ανώτατος πολιτειακός άρχοντας με τις 151 ψήφους της κυβερνητικής πλειοψηφίας, δηλαδή να είναι ένας κομματικός Πρόεδρος της Δημοκρατίας;

        Το «Βήμα της Κυριακής» αναλύει:
      
-Τι σηματοδοτεί η επανεμφάνιση του πρώην πρωθυπουργού
-Αναζητά νέο ρόλο; – Τι λέει ο ίδιος και οι συνεργάτες του
-Ποια η στάση του απέναντι στο σκάνδαλο Novartis – Ποια η σχέση του με τον Δημήτρη Παπαγγελόπουλο
-Η εύνοια σε Παυλόπουλο και η δεύτερη θητεία
-Ποιες οι εκτιμήσεις του για τις μεγάλες προκλήσεις της χώρας
-Τι φοβίζει τον Κωνσταντίνο Καραμανλή
-Η κριτική σε ΗΠΑ και Ευρωπαϊκή Ένωση

        
          Διαβάστε περισσότερα στο αναλυτικό ρεπορτάζ της Δήμητρας Κρουστάλλη στο «Βήμα της Κυριακής»
        
      

        Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel
      
