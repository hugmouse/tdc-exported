
# వారసత్వాన్ని అమ్ముకోవడానికి పార్టీ పెట్టలేదు: పవన్

Published at: **2019-11-03T19:06:45+00:00**

Author: ****

Original: [Andhrajyothy](https://www.andhrajyothy.com/artical?SID=945453)

Ph: 88865 47666ప్రవేశం ఉచితం ADVT
విశాఖ: ఎవరో పేరు చెప్పుకుని వారసత్వాన్ని అమ్ముకోవడానికి తాను పార్టీ పెట్టలేదని జనసేన అధినేత పవన్ కల్యాణ్ అన్నారు. ఇసుక కొరతపై లాంగ్ మార్చ్ నిర్వహించిన ఆయన జనం కోసం నిలబడేందుకు ఓ భావజాలంతో రాజకీయాల్లోకి వచ్చానని స్పష్టం చేశారు. తనలా నిలబడే దమ్ము మీకుందా? అని ప్రశ్నించారు. తెలంగాణ నడిబొడ్డున నిలుచుని ఉద్యమంపై తన అభిప్రాయం సూటిగా చెప్పినవాడినన్నారు. తనకు వేల కోట్ల ఆస్తులు లేవని, కోట్ల ఆదాయాన్ని ఇచ్చే సినిమాలు వదులుకొని ప్రజల కోసం రాజకీయాల్లోకి వచ్చానని పవన్ స్పష్టం చేశారు. జనం సమస్యలపై పోరాడేందుకు సిద్ధపడ్డానని, పోరాడుతున్నానని ఆయన తెలిపారు.
 ఇప్పటి వరకు ఇసుక కొరత కారణంగా 36 మంది చనిపోయారని, ఇసుక అందడం లేదంటే అభివృద్ధి ఆగిపోతోందని అర్థమవుతోందని పవన్ కల్యాణ్ పేర్కొన్నారు.  నిజంగా జగన్‌ అద్భుతంగా పరిపాలిస్తే తాను వెళ్లి సినిమాలు చేసుకుంటానని ఆయన చెప్పారు. తనకు రాజకీయాలు అక్కర్లేదని, వైసీపీ నాయకులను తిట్టడం తనకు సరదానా? అని పవన్ వ్యాఖ్యానించారు. తన కోపం ఇంకా వైసీపీ నేతలకు తెలియదన్నారు. పీఆర్పీలోనే ఇక్కడ ఎంపీగా పోటీ చేసి ఉండొచ్చు కదా? అని ఆయన అన్నారు. తాను సినిమా తీస్తే కోట్లు వస్తాయని, అవి తన పిల్లలకు ఇచ్చి కూర్చోవచ్చని చెప్పారు. భవన నిర్మాణ కార్మికుల కష్టం ఎనలేనిదని, భవన నిర్మాణ కార్మికులు అంటే చిన్న చిన్న జీవితాలు, కష్టం చేసుకుని బతుకుతారని పవన్ తెలిపారు. జగన్‌లా వాళ్లకు వేల కోట్ల ఆస్తులు లేవన్నారు. వాళ్ల కష్టం తెలిస్తే ప్రభుత్వం ఇలా నిమ్మకు నీరెత్తినట్లు ఉంటుందా? అని ప్రశ్నించారు. నిర్మాణ రంగం ఆగిపోతే ఎంతో అభివృద్ధి ఆగిపోతుందని, వైసీపీ నేతలు తమకు శత్రువులు కాదని పవన్ తెలిపారు.
