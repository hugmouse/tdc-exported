
# سفارت‌خانه‌های آمریکا در جهان مجری پروژه‌های براندازی هستند

Published at: **2019-11-03T21:37:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619723/%D8%B3%D9%81%D8%A7%D8%B1%D8%AA%E2%80%8C%D8%AE%D8%A7%D9%86%D9%87%E2%80%8C%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AC%D9%87%D8%A7%D9%86-%D9%85%D8%AC%D8%B1%DB%8C-%D9%BE%D8%B1%D9%88%DA%98%D9%87%E2%80%8C%D9%87%D8%A7%DB%8C-%D8%A8%D8%B1%D8%A7%D9%86%D8%AF%D8%A7%D8%B2%DB%8C-%D9%87%D8%B3%D8%AA%D9%86%D8%AF)


        عضو کمیسیون امنیت ملی مجلس نهم گفت: آمریکایی‌ها در تمام سفارت‌خانه‌های خود در جهان به‌دنبال جاسوسی و اقدامات اطلاعاتی به‌منظور براندازی دولت‌هایی هستند که با آنها مخالفند.
      

        آفتاب‌‌نیوز :
      
محمدحسن آصفری نماینده دوره نهم مجلس شورای اسلامی در گفت‌وگو با فارس، درباره روز مبارزه با استکبار جهانی گفت: روز سیزده آبان، روز نماد استکبارستیزی ملت ایران علیه زیاده‌خواهی‌های آمریکاست.
وی افزود: آمریکایی‌ها در طول تاریخ اقدامات زیادی را علیه ملت ایران انجام دادند که این اقداماتشان حتی پیش از انقلاب اسلامی مصداق داشته و بعد از آن که اقدامات فراوانی را علیه ایران به کار گرفته‌اند.
نماینده دوره نهم مجلس تصریح کرد: حمایت از رژیم پهلوی، حمایت از رژیم بعثی عراق به منظور آغاز جنگ تحمیلی، سرنگونی هواپیمای مسافربری، غارت کردن اموال و دارایی‌های جمهوری اسلامی ایران در خارج از کشور، حمایت از سازمان منافقین که بیش از 17 هزار نفر از مردم ایران را به شهادت رسانده‌اند، تحریم‌های ناجوانمردانه اقتصادی علیه جمهوری اسلامی که حتی به تحریم دارویی و غذایی نیز گسترش پیدا کرده است، بخشی از این اقدامات ایالات متحده علیه انقلاب اسلامی ایران است.
آصفری افزود: یک میلیون نفر از بیماران خاص کشورمان نیازمند به داروهای ویژه هستند که باید از خارج از کشور وارد شوند، اما چون آمریکایی‌ها تحریم‌های دارویی را علیه جمهوری اسلامی اجرایی کرده‌اند، ما در این زمینه با مشکلاتی مواجه شده‌ایم.
وی ادامه داد:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ دیوار بی‌اعتمادی که بین ملت ایران و دولت آمریکا ایجاد شده است، روز به روز به دلیل اقدامات خصمانه آنان در حال بلندتر شدن است.
نماینده دوره نهم مجلس اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ آمریکایی‌ها در موضوع برجام علی‌رغم اینکه جمهوری اسلامی به تمامی تعهدات خود عمل کرده است و بخش زیادی از اورانیوم غنی‌شده‌اش که محصول بیش از 10 سال تلاش دانشمندان ایرانی بوده است را تحویل غربی‌ها دادیم و حتی بازرسی‌های بیشتری را از سوی آژانس بین‌المللی اتمی پذیرفتیم.
آصفری خاطرنشان کرد: آمریکایی‌ها پس از موضوع برجام مجددا به دنیا و ملت ایران اثبات کردند که به هیچ وجه قابل اعتماد نیستند و حتی آنها حاضر نشدند که تحریم‌هایشان را علیه جمهوری اسلامی حذف کنند، در حالی که آنها تعهد اجرای آن را داده بودند.
وی گفت: روز به روز ملت ایران شاهد اقدامات منفی آمریکایی‌ها علیه کشورمان هستند و اقدامات منفی آنها روز به روز بیشتر می‌شود.
نماینده دوره نهم مجلس اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ آمریکایی‌ها باید بدانند که هیچ‌گاه با زور نمی‌توانند با ملت ایران برخورد کنند و تا زمانی که از زورگویی دست برندارند، جمهوری اسلامی حاضر نخواهد بود با آنها مذاکره‌ای کند.
آصفری تصریح کرد: آمریکا باید ابتدا به تعهداتش در برجام جامه عمل پوشانده و پول‌های بلوکه شده ایران را که غارت کرده بازگرداند و سپس شاید ما به موضوع مذاکره با آنها فکر کنیم.
وی اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ اقدامات آمریکایی‌ها باعث شده است که ما روز به روز به بی‌اعتمادی نسبت به آنها پی ببریم و تا زمانی که آمریکایی‌ها از سیاست‌های خصمانه خود دست برندارند، این بی‌اعتمادی بیشتر خواهد شد.
نماینده دوره نهم مجلس تصریح کرد: آمریکایی‌ها در طول 40 سال اخیر به این دلیل از روز 13 آبان ناراحت هستند که دانشجویان پیرو خط امام(ره) در سال 58 وارد سفارت آمریکا در تهران شدند و اسنادی از آنجا بیرون آمد که آبروی آنها در دنیا از بین رفت.
آصفری گفت: اسناد به دست آمده از سفارت آمریکا در تهران نشان داد که آنجا کار دیپلماتیک انجام نمی‌شود، بلکه تنها به جاسوسی و اقدامات علیه جمهوری اسلامی فکر می‌کنند، البته در تمامی سفارت‌خانه‌های آمریکا در کشورهای جهان چنین وضعیتی است.
وی ادامه داد:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ آمریکایی‌ها در تمام سفارت‌خانه‌های خود در سطح جهان به دنبال جاسوسی و اقدامات اطلاعاتی به منظور براندازی علیه کشورهایی است که با آنها مخالف هستند و اقدامات آنها در تعدادی از کشورهایی که برای آنها حیاط خلوت است کاملا مشهودتر است.
نماینده دوره نهم مجلس اظهار داشت:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ کشورهای منطقه باید متوجه شوند که آمریکا به هیچ وجه دلسوز آنها نبوده و فقط به دنبال دوشیدن آنهاست و حتی اخیرا ترامپ هم اعلام کرده است که علاقمند به نفت منطقه غرب آسیاست.
آصفری گفت: کشورهای حوزه خلیج فارس بدانند که تا زمانی که نفت دارند آمریکایی‌ها علاقمند به آنهاست و وقتی این نفت تمام شود، ایالات متحده آمریکا ارزشی برای آنها قائل نخواهد بود، در حالی که نفت سرمایه ملت‌های این منطقه است و نباید اجازه دهند که این سرمایه به غارت شود.
