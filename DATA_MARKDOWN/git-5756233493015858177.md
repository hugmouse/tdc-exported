
# تصادف هشت وسیله نقلیه در بزرگراه آزادگان

Published at: **2019-11-05T16:23:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620067/%D8%AA%D8%B5%D8%A7%D8%AF%D9%81-%D9%87%D8%B4%D8%AA-%D9%88%D8%B3%DB%8C%D9%84%D9%87-%D9%86%D9%82%D9%84%DB%8C%D9%87-%D8%AF%D8%B1-%D8%A8%D8%B2%D8%B1%DA%AF%D8%B1%D8%A7%D9%87-%D8%A2%D8%B2%D8%A7%D8%AF%DA%AF%D8%A7%D9%86)


        رئیس مرکز فرماندهی وکنترل هوشمند ترافیک پلیس راهور پایتخت از تصادف هشت وسیله نقلیه در بزرگراه آزادگان، خبر داد و گفت: خودروها یکی پس از دیگری با یکدیگر برخورد می کردند.
      

        آفتاب‌‌نیوز :
      
سرهنگ "محمد رازقی" گفت: در ساعت ۱۴:۵۰ روز گذشته سیزدهم آبان ماه در محور بزرگراه آزادگان مسیر شرق به غرب محدوده پل رجایی تصادف خسارتی ما بین هشت وسیله رخ داد.
رئیس مرکز فرماندهی وکنترل هوشمند ترافیک پلیس راهور پایتخت عنوان کرد: خودروی پژویی که در این مسیر در حال تردد بوده ناگهان بر روی ترمز می‌زند و باعث می‌شود که خودروهای پشت سر وی با یکدیگر برخورد کنند.
وی افزود: اولین خودرویی که با پژو برخورد کرد پراید بود و به ترتیب وانت پیکان، پراید، ال نود، ریو، پراید و در نهایت نیسان با یکدیگر برخورد می‌کنند که با این تصادف هشت وسیله‌ای ترافیک نسبتا سنگینی را در محدوده شاهد بودیم.
رازقی بیان داشت: به محض وقوع این حادثه و با رصدی که همکاران در مرکز کنترل ترافیک هوشمند پلیس راهور فاتب از سطح معابر پایتخت دارند، نزدیکترین تیم کارشناسی پلیس راهور به موقعیت اعزام شدندد و در ابتدا ضمن ایمن سازی معبر، نسبت به بررسی علل و عوامل این حادثه پرداخت.
این مقام انتظامی در خصوص علت اصلی این حادثه، گفت: به علت عدم رعایت فاصله طولی، هر یک از این خودروها نسبت به خودروی جلویی مقصر می‌باشند.
