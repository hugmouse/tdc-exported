
# 10 हजार रुपये के बजट में फिट बैठते हैं ये स्मार्टफोन

Published at: **2019-11-06T11:41:11+00:00**

Author: **लाइव हिन्दुस्तान,नई दिल्ली**

Original: [https://www.livehindustan.com](https://www.livehindustan.com/gadgets/story-these-smartphones-fit-in-the-budget-of-10-thousand-rupees-2834968.html)

अगर आपको 10 हजार रुपये के बजट में अच्छे स्मार्टफोन की तलाश है तो एक थोड़ा ठहरें, इस स्टोरी को पूरा पढ़ें और फिर तय करें कि आपको कौनसा फोन खरीदना है। दरअसल स्मार्टफोन की दुनिया में छायी हुई चाइनीज कंपनी एमआई ने रेडमी 8ए लॉन्च किया है। यह फोन करीब 6500 रुपये का है। इसमें कई शानदार फीचर्स भी हैं। वहीं आपके पास सैमसंग का भी एक अच्छा विकल्प मौजूद है।   

        Redmi 8A -
      
रेडमी 8ए स्मार्टफोन में 6.22 इंच (15.8 सेंटीमीटर) का डॉट नॉच डिस्प्ले दिया गया है, जो कि दिखने में काफी खूबसूरत है। इसमें क्वॉलकॉम स्नैपड्रैगन 439 प्रोसेसर भी है। फोन के फ्रंट में सेल्फी के लिए 8 मेगापिक्सल का कैमरा है। इसके साथ ही फोन के बैक में 12 मेगापिक्सल का Sony IMX 363 सेंसर दिया गया है। इसमें AI पोट्रेट मोड भी दिया गया है। फोन में Type-C USB दिया गया है। Redmi 8A में 18W फास्ट चार्जिंग के साथ 5,000 mAh की बैटरी दी गई है। स्मार्टफोन की शुरुआती कीमत 6,499 रुपये है।

        Samsung Galaxy M20 -
      
सैमसंग की लोकप्रिय M-सीरीज के इस फोन में 6.3 इंच का फुल एचडी+ इनफिनिटी-वी डिस्प्ले है। अहम बात यह है कि इसमें 5,000mAh की बड़ी बैटरी है, जो कि काफी चलती है। इस स्मार्टफोन में 1.6GHz प्रोसेसर दिया गया है और रियर पैनल पर 13 मेगापिक्सल का कैमरा f/1.9 अपर्चर के साथ मिलता है। डिवाइस के 3 जीबी रैम वेरियंट की कीमत 9,999 रुपये है।

        Redmi Y3 -
      
अगर आपको सेल्फी क्लिक करने का शौक है तो यह एक अच्छा विकल्प है। इस फोन में 32MP वाले सुपर सेल्फी कैमरे में ऑटो HDR मौजूद है। यूजर्स इस कैमरे से फुल HD सेल्फी विडियो भी रिकॉर्ड कर सकते हैं। इसके बैक में 12 मेगापिक्सल का मेन कैमरा और 2 मेगापिक्सल का सेकेंडरी कैमरा दिया गया है। इसके साथ ही इसमें Google Lens का ऑप्शन भी है। फोन की शुरुआती कीमत 7,999 रुपये है।
