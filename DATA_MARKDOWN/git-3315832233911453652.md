
# Real Madrid, ofertă de cinci stele pentru Raheem Sterling: Gareth Bale e inclus în tranzacţie

Published at: **2019-11-04T19:30:06+00:00**

Author: **Jurnal.md**

Original: [Jurnal.md](http://jurnal.md/ro/news/e69d780d696548d4/real-madrid-oferta-de-cinci-stele-pentru-raheem-sterling-gareth-bale-e-inclus-in-tranzactie.html?utm_source=RSS&utm_medium=RSS&utm_campaign=RSS)


        Real Madrid pregăteşte o ofertă incredibilă pentru Raheem Sterling. E gata să-l ofere la schimb pe Gareth Bale, plus 81 de milioane de euro (70 de milioane de lire sterline), pentru starul lui Manchester City, potrivit Sky Sports.
      
Directorul general al madrilenilor, Jose Angel Sanchez, a negociat şi în vară cu agenţii lui Sterling o eventuală tranzacţie, fără succes însă.
Potrivit sursei citate, oficialii lui Real îl vor urmări pe Raheem Sterling şi în "dubla" naţionalei Angliei din această lună, cu Muntenegru şi Kosovo, înainte de a face oferta pentru "internaţionalul" englez.
În cazul în care Manchester City nu-l va dori pe Bale, Real Madrid ar trebui să se apropie de suma-record achitată de un club pentru un transfer, 222 de milioane de euro (cât i-a plătit PSG Barcelonei pentru Neymar), pentru a-l aduce pe atacantul în vârstă de 24 de ani.
Sterling se află din 2015 la City, care l-a transferat pentru 60 de milioane de euro de la Liverpool.
