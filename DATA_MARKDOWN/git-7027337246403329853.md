
# ریزش آوار در کارخانه گچ رامهرمز/ 2 کشته و یک مصدوم

Published at: **2019-11-02T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696449/%D8%B1%DB%8C%D8%B2%D8%B4-%D8%A2%D9%88%D8%A7%D8%B1-%D8%AF%D8%B1-%DA%A9%D8%A7%D8%B1%D8%AE%D8%A7%D9%86%D9%87-%DA%AF%DA%86-%D8%B1%D8%A7%D9%85%D9%87%D8%B1%D9%85%D8%B2-2-%DA%A9%D8%B4%D8%AA%D9%87-%D9%88-%DB%8C%DA%A9-%D9%85%D8%B5%D8%AF%D9%88%D9%85)

رئیس شبکه بهداشت و درمان رامهرمز گفت: در پی حادثه ریزش آوار در کارخانه گچ شهرستان رامهرمز عصر امروز یک کارگر و یک آتش‌نشان کشته و یک کارگر مصدوم شد.
بهرام عزتی رئیس شبکه بهداشت و درمان رامهرمز امشب در گفت‌وگو با فارس اظهار کرد: در پی حادثه ریزش آوار در کارخانه گچ شهرستان رامهرمز عصر امروز در ساعت 16 و 40 دقیقه دو نفر کشته شدند.
وی افزود: صفدر ترکی 32 ساله از کارکنان کارخانه گچ در این حادثه زیر آوار ماند و کشته شد و یک آتش‌نشان به نام صادق ایزدپناه 35 ساله به منظور نجات کارگران وارد عمل شد که زیر آوار ماند و کشته شد.
رئیس شبکه بهداشت و درمان رامهرمز گفت: یک کارگر دیگر کارخانه گچ به نام سینا کلاه‌کج 27 ساله توسط عوامل امدادی از زیر آوار خارج شد و به بیمارستان منتقل شد که هم‌اکنون تحت مراقبت‌های ویژه است.
