
# Бойко Борисов с ивънредно съобщение след скандала с Макрон

Published at: **2019-11-02T20:50:00+00:00**

Author: ****

Original: [Plovdiv24.bg](https://www.plovdiv24.bg/novini/Bylgaria/Boiko-Borisov-s-ivunredno-suobshtenie-sled-skandala-s-Makron-910618)

Френският президент Еманюел Макрон се е свързал с Бойко Борисов по повод на скандалното му изказване, че "предпочита мигранти от Африка пред български банди". Това съобщи премиерът на България на страницата си във Фейсбук.
Ето какво написа той:
"Френският президент Emmanuel Macron се свърза с мен, за да ме увери, че изтеклата информация за изречени от него думи в интервю, не отговарят на истината. Той ме увери, че никога не е критикувал българските граждани, работници или институции. Президентът Макрон препотвърди подкрепата си към България. Като премиер на България няма да позволя никой да обижда нашия народ и се надявам да не се стига до такива ситуации занапред."
Изявлението на френския президент вчера предизвика гневна реакция у нас.
"Това изказване е обидно за българската общност там, те са възмутени", заяви външният ни министър Екатерина Захариева и допълни, че общността ни е добре интегрирана и в никакъв случай не счита, че създава особени проблеми.
По-рано днес от външно министерство съобщиха, че Захариева е наредила на посланика ни в Париж Ангел Чолаков да връчи протестна нота във френското външно министерство, припомня Блиц. Френският посланик у нас г-жа Флоранс Робин е извикана в понеделник в МВнР за обяснения, съобщиха от МВнР.
