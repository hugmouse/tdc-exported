
# جمعیت جهان را یارانه ۴۵ هزار و ۵۰۰ تومانی دادیم!

Published at: **2019-11-06T22:50:00+00:00**

Author: ****

Original: [جامعه خبری تحلیلی الف](https://www.alef.ir/news/3980815105.html)

طی سال‌های گذشته، هشت میلیارد ایرانی خواهان دریافت یارانه ۴۵ هزار و ۵۰۰ تومانی ظاهرا کم ارزش بوده و حاضر به انصراف از آن نشده‌اند، حدود جمعیت جهان را ایران یارانه داده است.
به گزارش ایسنا، قانون هدفمندی یارانه‌ها از اواخر سال ۱۳۸۹ و از دولت نهم به مرحله اجرا در آمد و پرداخت یارانه نقدی که جزئی از این قانون بود به نحوی منحرف از قانون پایه‌ریزی و پرداخت شد که به تدریج تمام قانون شد، چرا که پرداخت همگانی و بدون غربالگری مشخص، باعث شد که نه تنها تمام درآمد اصلاح یارانه‌ها به پرداخت نقدی اختصاص پیدا کند بلکه پیش آمد که دولت‌ها به سمت استقراض از بانک مرکزی برای تامین منابع هزینه سنگین یارانه در ماه بروند.
در هر صورت تا کنون ۱۰۴ مرحله یارانه نقدی ۴۵ هزار و ۵۰۰ تومانی با مبلغ ثابت طی  حدود ۱۰ سال گذشته پرداخت شده و همواره بالای ۹۰ درصد ایرانی‌ها در لیست سازمان هدفمندی یارانه‌ها برای دریافت یارانه نقدی قرار داشته‌اند.
اعلام ایزدی-مدیرعامل سازمان هدفمندی یارانه‌ها- از این حکایت دارد که طی این سال‌ها حدود هشت میلیارد نفر یارانه نقدی دریافت کرده‌اند.
البته این هشت میلیارد همواره افراد ثابتی نبوده‌اند و برخی از آنها به دلایل مختلف یا لیست کنار رفته‌اند و یا حذف شده‌اند، در عین حال که افراد جدید به ویژه به دلیل تولد به جمع یارانه‌بگیران اضافه‌شده‌اند.
در حال حاضر بیش از ۷۸ میلیون نفر در هر ماه یارانه می‌گیرند که هزینه‌ای بالغ بر ۳۵۰۰ میلیارد تومان را در هر ماه به دولت تحمیل می‌کند که این روند پرداخت مطابق با قانون هدفمندی یارانه‌ها نیست.
غربالگری یارانه‌بگیران و حذف افراد پردرآمد همواره مورد تاکید بوده ولی به طور جدی در دستور کار نبود تا اینکه در سال جاری و از اواخر شهریورماه و در راستای اجرای تکلیف قانون بودجه مبنی بر حذف سه دهک بالای درآمد، حذف آغاز شد و ظاهرا یارانه حدو یک میلیون نفر در دو ماه گذشته قطع شده است که گرچه شروع خوبی به نظر می‌رسد ولی نسبت به زیان ناشی از پرداخت نادرست یارانه نقدی قالب توجه نیست.
