
# Focus: Рублата се връща на световната арена след санкциите и шока от нефтените цени

Published at: **2019-11-03T15:54:00+00:00**

Author: ****

Original: [Blitz.bg](https://blitz.bg/svyat/focus-rublata-se-vrshcha-na-svetovnata-arena-sled-sanktsiite-i-shoka-ot-neftenite-tseni_news707087.html)

https://blitz.bg/svyat/focus-rublata-se-vrshcha-na-svetovnata-arena-sled-sanktsiite-i-shoka-ot-neftenite-tseni_news707087.html Blitz.bg
През 2014 г. руската икономика претърпя два шока наведнъж: срив в цените на петрола, както и изостряне на политическите и дипломатически отношения, поради което загуби достъп до капиталовите пазари. Според Focus обаче наскоро трябва да се заяви, че финансовата ситуация в Русия се подобрява, а политическите новини не влияят прекалено много на рублата, което привлича чуждестранни инвестиции в страната, пише "Поглед инфо".
През изминалите години руската рубла страда много от дипломатическите кризи и падането на световните цени на петрола, но през 2019 г., изглежда, започна обрат. Focus реши да разбере как ситуацията ще се развива по-нататък и какви перспективи очакват инвеститорите.
Както отбелязва изданието 2014 г. е повратна точка и се счита за отправна точка на геополитическите търкания между САЩ и Русия. Раздорът в дипломатическите и политическите отношения, който предизвика не само изключването на Русия от „Голямата осморка“, но и финансовата криза в страната, започна с безредиците в Украйна.Но фактът, че финансовата криза в Русия и произтичащото от нея обезценяване на рублата имаха такива пагубни последици, е свързан освен с политическите санкции и с петролната криза през 2014 г.На фона на постоянното увеличаване на производството на петрол в САЩ и намаляваща икономическа активност в света, цените на петрола през 2014-2016 г. потънаха с цели 70%.
Така през 2014 г. руската икономика преживя два шока наведнъж. Първо, предизвикателството за нея беше сривът на цените на петрола и второ - изострянето на политическите и дипломатическите отношения, поради което тя загуби достъп до капиталовите пазари.
Но, продължава авторът на статията, в последно време се налага да констатираме, че финансовата ситуация в Русия се подобрява, а политическите новини не влияят прекалено на рублата.Така през годината рублата успя значително да се засили спрямо еврото и долара и по този начин да се превърне в една от най-силните валути в развиващите се страни през 2019 г.Паричното и политическото разминаване също стана забележимо: спадът на рентабилността в Европа и САЩ принуждава все по-нови инвеститори да инвестират в рублата и се оказа, че търсенето за нея е много голямо.
От гледна точка на международните инвеститори, руските държавни облигации остават изненадващо надежден инвестиционен инструмент. Външният дълг на Русия е само около 10% от валутните резерви на Централната банка.В сравнение с БВП тази цифра е 13%, което също е необичайно за развиваща се страна. Наградата за това е засиленият интерес на инвеститорите.
Както заключава изданието, тези положителни рамкови условия от своя страна допринесоха за растежа на доверието в Русия, тъй като в момента инвеститорите получават добри печалби при нисък в момента риск.
