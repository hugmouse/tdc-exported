
# วาดา เปิดแอพพลิเคชั่น ตรวจโด๊ปใหม่

Published at: **2019-11-07T03:37:00+00:00**

Author: ****

Original: [เดลินิวส์](https://www.dailynews.co.th/sports/740399)


        คุณหญิงปัทมา ลีสวัสดิ์ตระกูล ไอโอซีเมมเบอร์ เผย "วาดา" ได้เปิดตัวแอพพลิเคชั่น สำหรับการตรวจสารกระตุ้นต้องห้ามนักกีฬาใหม่ ซึ่งจะช่วยให้นักกีฬาสามารถให้ข้อมูลที่อยู่ของตนตามกฎการตรวจโด๊ปนอกสนามแข่งขันได้อย่างรวดเร็ว ง่ายดาย และปลอดภัย ด้าน "อินเดีย" เสนอตัวเป็นเจ้าภาพจัดการประชุมใหญ่ไอโอซี ในปี 2023 หลังจากเสนอตัวจัดการแข่งขันโอลิมปิกเกมส์ 2032 ไปก่อนหน้านี้ เพื่อเป็นส่วนหนึ่งในการฉลองครบรอบ 75 ปี การประกาศอิสรภาพของเมืองภารตะ
      
คุณหญิงปัทมา ลีสวัสดิ์ตระกูล กรรมการคณะกรรมการโอลิมปิกสากล (ไอโอซี) กล่าวว่า คณะของไอโอซี ได้เดินทางไปยังเมืองมุมไบ ประเทศอินเดีย เพื่อสำรวจความพร้อมในการเสนอตัวเป็นเจ้าภาพจัดการประชุมไอโอซี ในปี 2023 โดยผู้แทนไอโอซี นำโดย อึง เซอ เมียง ได้เข้าพบ นารินเดอร์ บาตรา ประธานโอลิมปิคอินเดีย ราจีฟ เมห์ตา เลขาธิการ รวมทั้ง นิตา อัมบานี ไอโอซีเมมเบอร์ของอินเดีย ขณะเดียวกัน อินเดีย ยังเป็นหนึ่งในประเทศที่เสนอตัวจัดการแข่งขันโอลิมปิกเกมส์ 2032 อีกด้วยบาตรา กล่าวว่า ในปี 2022-2023 จะเป็นการฉลองครบรอบ 75 ปี ในการประกาศอิสรภาพของอินเดีย และวงการกีฬาอินเดีย ต้องการ่วมเฉลิมฉลองร่วมกับ ครอบครัวโอลิมปิก   สำหรับการประชุมไอโอซี ครั้งต่อไป จะมีขึ้นระหว่างวันที่ 10-11 ม.ค.ปีหน้า ในช่วงของการแข่งขันกีฬาโอลิมปิกเยาวชน ฤดูหนาว ที่นครโลซานน์ ประเทศสวิตเซอร์แลนด์ ส่วนในปี 2021 กรุงเอเธนส์ ประเทศกรีซ จะรับหน้าเสื่อเป็นเจ้าภาพจัดการประชุมไอโอซีไอโอซีเมมเบอร์หญิงชาวไทย กล่าวต่อว่า องค์กรต่อต้านการใช้สารกระตุ้นโลก (วาดา) หรือ World Anti-Doping Agency (WADA) ได้เปิดตัวแอพพลิเคชั่นใหม่ "Athlete Central" เพื่อช่วยอำนวยความสะดวกให้กับนักกีฬาที่มีรายชื่ออยู่ในกลุ่มตัวอย่างซึ่งต้องพร้อมเข้ารับการตรวจโด๊ปจากเจ้าหน้าที่อยู่เสมอ แม้ไม่ได้อยู่ระหว่างการฝึกซ้อมหรือลงแข่งขัน ตามกฎ "Whereabouts rule"สำหรับแอพพลิเคชั่นใหม่ "Athlete Central" จะถูกนำมาใช้แทนแอพปัจจุบัน ซึ่งใช้มานานหลายปี และต้องการอัพเดต โดยแอพพลิเคชั่นใหม่ดังกล่าว ได้เปิดตัวในการประชุมเวิลด์ คอนเฟอเรนซ์ ออน โด๊ปปิ้ง อิน สปอร์ต ครั้งที่ 5 (World Conference on Doping in Sport) ครั้งที่ 5 ไปเรียบร้อยแล้วขณะที่ โอลิเวอร์ นิกกลี ผู้อำนวยการทั่วไปของวาดา บอกว่า แอพพลิเคชั่นตัวใหม่จะช่วยให้นักกีฬาสามารถให้ข้อมูลที่อยู่ของตนตามกฎการตรวจโด๊ปนอกสนามแข่งขันได้อย่างรวดเร็ว ง่ายดาย และปลอดภัย และจะทำให้นักกีฬาเคารพต่อกฎกติกาเพื่อส่งเสริมการแข่งขันอันใสสะอาดได้ดียิ่งขึ้น. 
