
# کدام اقدامات قضائی مانع تعطیلی کارخانه‌ها و بیکار شدن هزاران کارگر شد؟

Published at: **2019-11-02T22:49:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544251.html/%DA%A9%D8%AF%D8%A7%D9%85-%D8%A7%D9%82%D8%AF%D8%A7%D9%85%D8%A7%D8%AA-%D9%82%D8%B6%D8%A7%D8%A6%DB%8C-%D9%85%D8%A7%D9%86%D8%B9-%D8%AA%D8%B9%D8%B7%DB%8C%D9%84%DB%8C-%DA%A9%D8%A7%D8%B1%D8%AE%D8%A7%D9%86%D9%87-%D9%87%D8%A7-%D9%88-%D8%A8%DB%8C%DA%A9%D8%A7%D8%B1-%D8%B4%D8%AF%D9%86-%D9%87%D8%B2%D8%A7%D8%B1%D8%A7%D9%86-%DA%A9%D8%A7%D8%B1%DA%AF%D8%B1-%D8%B4%D8%AF-)

با اقدامات قضایی قضات و دادستان‌ها در سراسر کشور از تعطیلی حدود ۵۰۰ کارگاه و مراکز تولیدی جلوگیری و یا تلاش شده است مشکلات حل شود.
به گزارش شبکه اطلاع رسانی راه دانا؛ حجت الاسلام رئیسی پنج شنبه نهم آبان ماه در بازدید از کارخانه ماشین سازی تبریز در بخشی از سخنان خود گفت: فساد چوبی در چرخ تولید است اگر این چوب برداشته شود، چرخ‌های تولید به حرکت درمی‌آید. در همین زمینه با توجه به تاکیدات رئیس قوه قضاییه، دستگاه قضا تلاش‌های مثمرثمری در راستای احیای کارخانه‌های تعطیل شده انجام داده که منجر به اشتغال تعداد قابل توجهی از کارگران شده است، به طوری که با اقدامات قضایی قضات و دادستان‌ها در سراسر کشور از تعطیلی حدود ۵۰۰ کارگاه و مراکز تولیدی جلوگیری و یا تلاش شده است مشکلات حل شود.
رئیسی در نشستى با صنعتگران، تولیدکنندگان و نمایندگان اتحادیه هاى کارگرى استان آذربایجان شرقی گفت: تمام تلاش ما در دستگاه قضایی آن است که با همه ظرفیتمان در جهت رونق تولید تلاش کنیم، به هیچ عنوان اجازه داده نخواهد شد هیچ کارخانه و کارگاهی تعطیل شود. آماری که در مورد استان آذربایجان شرقی وجود دارد بیانگر این است که با اقدامات دستگاه قضایی از تعطیلی بیش از ۳۲ مورد از کارخانجاتی که با مشکل مواجه شده بودند، جلوگیری شده است.پیشتر طی گزارشی به تعدادی از کارخانه‌هایی که با ورود دستگاه قضایی مشکلات آن‌ها حل شده است اشاره کرده بود که بخش‌هایی از آن به شرح زیر است:  
در پی گزارشات مردمی مبنی بر تعطیلی چند ساله کارخانه آسفالت سیریز زرند کرمان و عدم نتیجه بخشی مذاکرات با پیمانکار پروژه با ورود دادستان زرند به این موضوع، فعالیت کارخانه از سر گرفته شد.دادستان عمومی و انقلاب شهرستان  اظهار داشت: در پی گزارش مردمی پیرامون تعطیلی چند ساله کارخانه آسفالت سیریز زرند و عدم نتیجه بخشی مذاکرات با پیمانکار پروژه، دادستانی بلافاصله به پرونده ورود کرد.
از دیگر اقدامات قوه قضاییه و در راستای احقاق حقوق عامه می‌توان به ورود مدعی العموم به پرداخت بخشی از معوقات حقوق کارگران آبفای شادگان اشاره کرد.دادستان عمومی وانقلاب شهرستان شادگان  اظهار داشت: با حضور در جمع کارگران آبفا و پیگیری‌های مستمر قضایی معوقات حقوق آنان پیگیری و دستورات لازم برای پرداخت صادر شد.کیانی راد افزود: همچنین در جلسه‌ای با مدیرعامل شرکت آب و فاضلاب شادگان، مقرر شد حقوق کارگران آبفا به صورت متناوب پرداخت شود.
کارخانه لبنیات افتخار گلستان که از دو سال پیش به علت مشکلات مالی و اختلاف شرکا تعطیل شده بود با تلاش و حمایت ستاد اقتصاد مقاومتی دادگستری استان گلستان، مشکلات آن مرتفع شد و به چرخه تولید بازگشت.هادی هاشمیان، رئیس کل دادگستری گلستان در حاشیه مراسم شروع به کار دوباره این کارخانه گفت: اکنون ۷۰ کارگر بیکار شده این کارخانه به کار بازگشتند و به گفته مدیرعامل کارخانه با افزایش تولید تعداد کارگران امسال به ۲۰۰ نفر افزایش می‌یابد.
با ورود دادگستری استان گلستان از توقیف خط تولید شرکت تولید آجرسفال گرگان و اجرای اجراییه توقیف خط تولید کارخانه جلوگیری شد و ۱۱۰ کارگر این واحد تولیدی به کار خود ادامه دادند.رئیس کل دادگستری استان گلستان با اعلام این مطلب عنوان کرد: تعدادی از طلبکاران این شرکت اجراییه توقیف خط تولید کارخانه را گرفته بودند که با ورود دادگستری از اجرای آن جلوگیری شد و ۱۱۰ کارگر این واحد تولیدی به کار خود ادامه می‌دهند.هاشیمان بیان کرد: توقیف خط تولید نه تنها مشکل طلبکاران را حل نمی‌کند بلکه با بیکار کردن کارگران واحد‌های تولیدی، مشکلات بیشتر می‌شود.
با حمایت‌های حقوقی و قضایی دادگستری استان گلستان و با رونق تولید درکارخانه فرآوری زیتون در شهرک صنعتی مینودشت، ۶۰ نفر مشغول به کار شدند.با حمایت ستاد اقتصاد مقاومتی دادگستری استان گلستان و در پی آن افزایش تولید، تعداد کارگران کارخانه فرآوری زیتون در شهرک صنعتی مینودشت از ۶ نفر به ۶۰ نفر رسید.رئیس کل دادگستری استان گلستان با اشاره به رونق تولید در کارخانه فرآوری زیتون در شهرک صنعتی مینودشت، گفت: بر اساس اعلام مدیر این کارخانه با افزایش ظرفیت تولید، دست کم ۲۰۰ نفر به طور مستقیم مشغول به کار خواهند شد.احیای کارخانه آجر سفال گنبدکاووس با حمایت دستگاه قضایی / استخدام ۵۰ نفر از زندانیان دیون مالیبه شکرانه رونق تولید در کارخانه آجر سفال گنبد کاووس با حمایت دستگاه قضایی ۵۰ زندانی دیون مالی دراین شرکت مشغول به کار شدند.رئیس کل دادگستری استان گلستان با اشاره به جلوگیری از تعطیلی کارخانه آجر سفال گنبدکاووس بیان کرد: سال گذشته پرونده این کارخانه در دبیرخانه ستاد اقتصاد مقاومتی دادگستری گلستان مطرح و با حضور مسئولان قضایی و دستگاه‌های اجرایی در محل این کارخانه بررسی شد.
در راستای حمایت از تولید داخلی ۲۸ واحد تولیدی در استان خراسان شمالی احیا شده است، حجت الاسلام و السلمین جعفری رئیس کل دادگستری استان خراسان شمالی با اعلام این مطلب اظهار کرد: در نتیجه این اقدامات ۱۲۷ تن از کارگران واحد‌های تولیدی سر کار خود بازگشته‌اند.
رئیس کل دادگستری استان گلستان از تثبیت اشتغال ۸۵۰ کارگر خبر داد و گفت: با اجرای مصوبات جلسه ستاد اقتصاد مقاومتی، این زنجیره تولید که شامل کارخانه خوراک طیور، کشتارگاه و مرغ مادر است به تولید ادامه می‌دهد.وی بیان کرد: در جلسه‌ای که با حضور بانک‌های عامل، صنعت معدن و تجارت و جهاد کشاورزی و تعزیرات حکومتی استان مشکلات یکی از بزرگترین زنجیره‌های تولید طیور بررسی و مصوباتی برای کمک به ادامه تولید این زنجیره‌ی تولید طیور تصویب شد.
رئیس دادگستری شهرستان کوهبنان گفت: با ورود دستگاه قضایی ضمن به روز شدن پرداخت حقوق کارگران معدن، از تعطیلی دو معدن بزرگ در کوهبنان و بیکار شدن بالغ بر ۸۰۰ کارگر جلوگیری بعمل آمد.محمد مهدی میرزایی  با تاکید بر اینکه از فعالیت‌های اقتصادی مشروع حمایت می‌کنیم، گفت: در راستای منویات رهبر معظم انقلاب و تاکیدات رئیس قوه قضائیه اجازه نخواهیم داد چرخ تولید در معادن زغال سنگ کوهبنان به دلیل مشکلات حقوقی و قضائی متوقف شود.
دادستان عمومی و انقلاب مرکز استان ایلام گفت: با تلاش و پیگیری تنها کشتارگاه استان ایلام که مدتی بود به دلایل مختلف از جمله مشکلات مالی از چرخه فعالیت خارج شده بود مجددا آغاز به کار کرد.خسروی زاد دادستان عمومی و انقلاب مرکز استان ایلام از بازگشت تنها کشتارگاه این استان به چرفه فعالیت خبر داد.وی اظهار کرد: با تلاش و پیگیری تنها کشتارگاه استان ایلام که مدتی بود به دلایل مختلف از جمله مشکلات مالی از چرخه فعالیت خارج شده بود مجددا آغاز به کار کرد.
دادستانی در راستای احیای حقوق عامه و حمایت از سرمایه گذاری و کارگران با ورود به مشکلات معدن سنگ کرومیت از تعطیلی این معدن جلوگیری کرد و ۶۰ کارگر به معدن بازگشتند.دادستان عمومی و انقلاب شهرستان کهنوج با اشاره به بررسی مشکلات معدن سنگ کرومیت گفت: با اقدام به موقع دادستانی، بلافاصله این معدن که بیش از ۶۰ کارگر در آن مشغول به کار هستند، کار خود را مجدد آغاز نمود و از تعطیلی آن جلوگیری بعمل آمد.
قوه قضائیه نظارت مستمر بر کارخانه‌های ورشکسته دارد و تاکنون توانسته جلوی ورشکستگی ۱۴ کارگاه و کارخانه تولیدی در سطح استان آذربایجان شرقی را بگیرد. رئیس کل دادگستری استان آذربایجان شرقی با اعلام این مطلب از احیای کارخانه تبریز کف و جلوگیری از ورشکستگی ۱۴ کارگاه و کارخانه تولیدی خبر داد.کارخانه کاشی کف سرام تبریز بعلت بدهی‌های انباشتی، حکم ورشکستگی برایش صادر شده بود و زمینه فراهم گردید تا این واحد تولیدی بصورت رسمی و پس از طی مراحل قانونی در اختیار خریداران جدید قرار گیرد و ۱۱۰ نفر از کارگران و پرسنل مجموعه دوباره مشغول شدند.
برگی دیگر از خدمات دستگاه قضایی با ورود قاطع مدعی العموم در بحث تعطیلی کارخانجات فولاد شهرستان زرند رقم خورد، رئیس کل دادگستری استان کرمان با اشاره به الزام دو شرکت به پرداخت معوقات و مطالبات کارگری در کارخانجات فولاد شهرستان زرند گفت: با ورود دستگاه قضایی و برگزاری ۶۸ جلسه متعدد و مشارکت هیأت داوری و هیأت کارشناسی، اختلافات فی ما بین دو شرکت تولیدی در کارخانجات فولاد شهرستان زرند حل و فصل شد و از تشکیل ۵۰۰ پرونده قضایی و بیکاری کارگران و تعطیلی این کارخانه جلوگیری بعمل آمد.
در راستای اشتغال زایی و بکارگیری کارگران بومی در شهرستان دهدشت از تعطیلی کارخانه آجر کهگیلویه در دهدشت جلوگیری بعمل آمده است.رئیس دادگستری دهدشت گفت: با حمایت دستگاه قضایی از تعطیلی کارخانه آجر کهگیلویه در دهدشت جلوگیری بعمل آمده است.کرمی با اشاره به جلسه کمیسیون کارگری کارخانه آجر کهگیلویه در دهدشت اظهارکرد: این کارخانه علاوه بر کارگران پیمانکاری، ۸۴ کارگر ثابت دارد که معوقاتی داشتند که با پیگیری‌های دستگاه قضایی معوقات آنان به زودی پرداخت می‌شود.
در پی بازدید رئیس سابق سازمان بازرسی کل کشور از سد لتیان فعالیت کارخانه سِگمنت سازی با ۵۰۰ کارگر از سر گرفته شد.قاضی سراج رئیس سابق سازمان بازرسی کل کشور گفت: در پی بازدید از سد لتیان و با پیگیری‌های این سازمان، فعالیت کارخانه سِگمنت سازی مجدداً آغاز شد.وی گفت: کارخانه سگمنت سازی با حدود ۵۰۰ کارگر که وظیفه تولید قطعات پیش ساخته بتنی برای ساخت تونل انتقال آب نشتی سد لار را بر عهده دارد، مدتی بود که به دلیل اختلاف با یکی از سازمان‌های دولتی به حالت تعطیلی درآمده بود و کارگران آن چند ماهی بود که حقوق نگرفته بودند که با پیگیری‌های سازمان بازرسی، مقرر شد فعالیت کارخانه مذکور از سر گرفته شود و کارگران به کار خود بازگردند.جلوگیری از تعطیلی باغ وحش ارومیه به دلیل بدهی بانکی با ورود مدعی العموم / ۱۵ کارگر به کار خود ادامه می‌دهنددادستان عمومی و انقلاب مرکز استان آذربایجان غربی از جلوگیری از تعطیلی باغ وحش ارومیه به دلیل بدهی بانکی با ورود مدعی العموم و بیکاری ۱۵ کارگر این مکان تفریحی خبر داد.مصطفی حبیبی دادستان عمومی و انقلاب مرکز استان آذربایجان غربی از ورود مدعی العموم در جلوگیری از تعطیلی باغ وحش ارومیه و بیکار شدن ۱۵ کارگر آن خبر داد.وی گفت: باغ وحش ارومیه ۲ میلیارد تومان به بانک بدهکار بود و بانک قصد داشت مکان آن را برای مزایده به فروش برساند که طی جلسات دادستانی با صاحب باغ وحش و بانک، مسئله حل و فصل شد و اینک کارگران مشغول به کار هستند.بخش دوم این گزارش به اقدامات صورت گرفته از اواسط شهریور ماه تاکنون در زمینه رفع مشکلات و مسائل کارخانه‌ها و واحد‌های تولیدی اختصاص دارد که در ادامه مورد توجه قرار گرفته است:
ناصر عتباتی رئیس کل دادگستری استان اردبیل و طباطبایی دادستان عمومی و انقلاب مرکز این استان در راستای حمایت قضایی از سرمایه گذاری مشروع و رونق تولید و توجه به اشتغال و توسعه استان اردبیل از کارخانه آرتاویل تایر بازدید کردند.در این بازدید که بیش از ۲ ساعت به طول انجامید، رئیس کل دادگستری استان اردبیل و اعضای کمیته حمایت قضایی از سرمایه گذاری استان از کلیه قسمت‌های فاز جدید توسعه این کارخانه بازدید کردند.عتباتی ضمن ارزیابی وضعیت موجود، در جمع کارگران حضور یافت و از نزدیک به استماع مشکلات مطروحه از سوی آن‌ها پرداخت و هدف از این بازدید را آگاهی از مشکلات این واحد تولیدی برای افتتاح فاز جدید توسعه اعلام کرد و گفت: طبق اعلام مدیران کارخانه در صورت حل مشکلات ارزی جهت تهیه قالب‌های مخصوص، وسایل آزمایشگاهی و مواد اولیه و ان شاءالله با تکمیل این فاز تعداد ۴۵۰ نفر به صورت مستقیم مشغول به کار شده و با راه اندازی آن سالانه ۲۵۰۰۰ تن معادل تقریبی ۳۰۰۰۰۰ حلقه لاستیک اتوبوسی و کامیونی تولید خواهد شد که نقطه عطفی در زمینه اشتغال و رونق تولید در استان خواهد بود.وی تاکید کرد: رفع مشکلات مطرح شده از سوی مسئولان کارخانه و کارگران از سوی دستگاه قضایی استان اردبیل پیگیری خواهد شد.
کارخانه لبنیات افتخار گلستان که از دو سال پیش به علت مشکلات مالی و اختلاف شرکا تعطیل شده بود با تلاش و حمایت ستاد اقتصاد مقاومتی دادگستری استان گلستان، مشکلات آن مرتفع شد و به چرخه تولید بازگشت.هادی هاشمیان، رئیس کل دادگستری گلستان در حاشیه مراسم شروع به کار دوباره این کارخانه گفت: اکنون ۷۰ کارگر بیکار شده این کارخانه به کار بازگشتند و به گفته مدیرعامل کارخانه با افزایش تولید تعداد کارگران امسال به ۲۰۰ نفر افزایش می‌یابد.رئیس کل دادگستری گلستان افزود: از آغاز سال تاکنون این چهارمین واحد تولیدی تعطیل استان است که با حمایت ستاد اقتصاد مقاومتی دادگستری، تولید دوباره در آن از سر گرفته شد.وی با بیان اینکه با فعالیت این واحد‌ها ۳۷۰ کارگر بیکار شده دوباره مشغول به کار شدند، اظهار کرد: مشکلات تولیدکنندگان و فعالان اقتصادی در دبیرخانه ستاد اقتصاد مقاومتی قوه قضاییه مستقر در مرکز استان گلستان با حضور مدیران دستگاه‌های اجرایی مرتبط بررسی و برای رفع آن چاره اندیشی می‌شود.
دوازدهمین جلسه ستاد استانی پیگیری اجرای سیاست‌های اقتصاد مقاومتی به ریاست رئیس کل دادگستری استان آذربایجان غربی با حضور دادستان عمومی و انقلاب مرکز استان، معاونان قضائی و جمعی از مدیران و مسئولان استانی در سالن جلسات امامت دادگستری کل استان برگزار شد. علی اکبر گروسی رییس کل دادگستری استان آذربایجان غربی در حاشیه این جلسه اظهار داشت: در سال جاری این ششمین جلسه رسیدگی به سیاست‌های اقتصاد مقاومتی است و در این جلسه مشکلات سه واحد تولیدی بررسی گردید و به آن‌ها فرصت‌های لازم داده شد تا به تعهدات خود عمل کنند تا بانک‌ها بتواند به مطالبات خود برسند.وی افزود: بدهی واحد‌های تولیدی به بانک‌ها و اختلافات آن‌ها نیاز به کار کارشناسی و محاسبات خاصی می‌باشد و این کمیته امسال ۶ جلسه را تابحال برگزار کرده و ۳۲ پرونده مورد رسیدگی قرار گرفته است که ۴۲ مصوبه؛ خروجی این جلسات شده است گرچه برای ما میزان مصوبات اصلاً مهم نیست آنچه که برای دستگاه قضائی با ارزش می‌باشد به نتیجه رسیدن این مصوبات است.در این جلسه که بیش از دو ساعت طول کشید با وساطت رئیس کل دادگستری استان آذربایجان غربی و نیز سایر مسئولین قضایی استان مسائل و مشکلات شرکت صنعت ذوب آهن ارومیه با بانک انصار، شرکت قزل بالیخ مهشاد با بانک کشاورزی و بانک ملت شعبه محمدیار، شرکت تعاونی شکلات سازی صدرا با بانک صادرات مورد بررسی قرار گرفت.
یدالله موحد رئیس کل دادگستری کرمان در نشست ستاد استانی اجرای سیاست‌های اقتصاد مقاومتی با تاکید بر اینکه حل مسائل مربوط به کارخانه قند بردسیر از سال ۱۳۸۶ از سوی دادگستری این استان مورد تاکید قرار گرفته است، تاکید کرد: با وجود تمامی پیگیری‌های انجام شده، این کارخانه راه اندازی نشده و همچنان به بدهی‌های آن افزوده شده است.وی با اشاره به اینکه علاقه‌مند به راه اندازی کارخانه قند بردسیر هستیم، گفت: این کارخانه همواره با چند موضوع از جمله به صرفه بودن یا نبودن راه اندازی آن، مشکلات حقوقی و ... روبرو بوده است و متاسفانه تاکنون هیچکس به فکر حل و فصل مسائل حقوقی این کارخانه نیفتاده است و این مشکلات حل نشده است.
رئیس کل دادگستری استان زنجان در نشستی گفت: مشکلات شرکت ابهربافت که منجر به ورشکستگی آن شده بود با ۵۰۰ میلیارد تومان به چرخه تولید بازگشت.
دومین جلسه ستاد استانی پیگیری اجرای سیاست‌های کلی اقتصاد مقاومتی استان سمنان با حضور مسئولان عالی قضایی این استان برگزار شد.در این جلسه مشکلات سه شرکت و واحد تولیدی مورد بررسی و بحث قرار گرفت.در نهایت مقرر شد تا در خصوص مشکلات گروه صنعتی مهندسی آریا فولاد آسیا، شرکت مهندسی و توسعه نفت و گاز محمدیان و شرکت تاژه صنعت سنگسر از طریق ستاد تسهیلات استان سمنان، همکاری بانک‌ها و سازمان امور مالیاتی نسبت به رفع مشکلات آن‌ها اقدام شود.
هادی هاشمیان رئیس کل دادگستری استان گلستان  با اشاره به رونق دوباره تولید در کارخانه لبنیات مینودشت، اظهار کرد: این کارخانه از ۲ سال پیش به علت مشکلات مالی و اختلاف شرکا تعطیل شده بود؛ اما با تلاش دادگستری این استان و پس از برگزاری چند نشست و بازدید از کارخانه، دوباره رونق گرفت.وی افزود: پس از ماه‌ها تعطیلی و بیکار شدن همه کارگران، اکنون ۶۰ کارگر به کار بازگشته‌اند که با افزایش تولید، تعداد کارگران بیشتر خواهد شد.
رئیس دادگستری و دادستان عمومی و انقلاب شهرستان شیروان از شهرک صنعتی این شهرستان بازدید کردند، در جریان این بازدید‌ها مشکلات یکی از واحد‌های تولیدی که در زمینه تولید انواع سنگ فعالیت داشت مرتفع شد.گفتنی است واحد تولیدی احیاء شده به علت مشکلات مالی در معرض تعطیلی قرار داشت که با حضور مدیران قضایی در شهرک صنعتی شیروان و پس از انجام گفتگو‌ها و مذاکرات انجام شده، صدور دستور‌های مقتضی و نیز جلب مساعدت و همکاری دستگاه‌های اجرایی ذی ربط در حال حاضر فعالیت واحد تولیدی مذکور از سرگرفته شد.
حجت الاسلام و المسلمین صادقی نیارکی رئیس کل دادگستری استان زنجان، اظهار کرد: پیرو دستورات رئیس قوه قضاییه در سفر به استان زنجان و تاکید نسبت به حل مشکل کارخانه روغن نباتی جهان که ماه‌ها تعطیل شده بود و کارگران آن ماه‌ها حقوق عقب افتاده داشته‌اند، پیگیری‌های لازم از سوی دستگاه قضایی انجام شد.وی افزود: در این زمینه دو جلسه حدود چهار ساعته با مسئولان شرکت و مسئولان اجرایی استان زنجان و سازمان اقتصادی کوثر وابسته به بنیاد شهید برگزار و محصول جلسه به پرداخت یک ماه حقوق معوق کارگران و قول مساعد مدیر کارخانه برای پرداخت مابقی مطالبات آنان منجر شد.وی از رایزنی با سازمان تامین اجتماعی در زمینه تمدید دفترچه‌های درمانی بیمه تامین اجتماعی نیز خبر داد و افزود: مطابق لیست بیمه تاکنون ۳۴ ماه بیمه کارگران پرداخت نشده بود که این مشکل هم امروز حل شد و تامین اجتماعی وعده داد که این مشکل را پیگیری و حل نماید.حجت الاسلام و المسلمین صادقی نیارکی بیان داشت: در صورت عدم تعهد مدیر این کارخانه به تعهداتش، این موضوع را پیگیری و در رابطه با این واحد صنعتی اعمال قانون می‌کنیم.رونق تولید در کارخانه ماشین سازی تبریزسخنگوی قوه قضاییه در مورد پرونده قربانعلی فرخ زاد که اخیراً در دادگاه محاکمه شد گفت: در این پرونده تنها یک اقدام ما بازگشت ماشین سازی تبریز به دولت و سازمان خصوصی سازی که ارزش واگذاری و قیمت کارشناسی که آن‌ها برآورد کردند ۶۸۸ میلیارد تومان بوده است که با پیگیری صورت گرفته این واگذاری ابطال شد و به بیت المال اعاده شد.گفتنی است بعد از اقدام قضایی و مبارزه با فساد در ماشین سازی هم اکنون این کارخانه دوباره با وضعیت بهتر به فعالیت خود ادامه می‌دهد و بزرگترین قرارداد صادراتی تاریخ این شرکت نیز با طرف خارجی در همین مدت منعقد شده است.
در راستای ستاد اجرای سیاست‌های اقتصاد مقاومتی استان آذربایجان شرقی و به منظور بررسی مشکلات مربوط به بازار مرکزی مبل و خودرو تبریز جلسه‌ای با حضور رئیس کل دادگستری استان و دادستان مرکز استان تشکیل شد.در این جلسه حجت الاسلام والمسلمین مظفری رئیس کل دادگستری استان آذربایجان شرقی بر حل مشکلات شهرک مبلمان و خودرو تبریز تأکید و دستورات لازم در این خصوص را صادر کرد.دراین نشست مقرر شد زمین جهت احداث پست برق تحویل اداره برق شود. همچنین شهرداری، اداره برق منطقه ای، اداره راه و شهرسازی و سرمایه گذار و مسئولان شهرک راجع به مشکلات اداره راه جهت مجوّز انتقال برق کارگروهی تشکیل دهند و سرمایه گذار نیز در اسرع وقت نسبت به تأمین امنیت و امور انتظامی و امور رفاهی و بهداشتی و سایر تعهّدات اقدام کند.
پس از طرح مسائل و مشکلات کارخانه پنبه پاک کنی و نساجی استان خراسان شمالی که تنها واحد نساجی در این استان است، از سوی مدیرعامل این کارخانه جلسه‌ای به منظور بررسی و رفع مشکلات این واحد تولیدی و صنعتی در دفتر رئیس کل دادگستری استان خراسان شمالی برگزار شد.حجت الاسلام و المسلمین جعفری رئیس کل دادگستری استان خراسان شمالی و رئیس ستاد استانی اجرای سیاست‌های اقتصاد مقاومتی این استان با تأکید بر تکلیف کلیه دستگاه‌های اجرایی استان خراسان شمالی بر حمایت از تولید و رفع موانع پیش روی سرمایه گذاران، از تداوم پیگیری‌های جدی دستگاه قضایی و حمایت‌های مقتضی جهت رفع مشکل این واحد تولیدی تا حصول نتیجه مطلوب خبر داد.
مصطفی دلخواه، سرپرست دادسرای عمومی و انقلاب درگز از تلاش مقامات قضایی شهرستان درگز در جهت پیشگیری از تعطیلی یک کارگاه تولیدی خبر داد و بیان کرد: در پی مشکلات به وجود آمده در روند تولید کارگاه تولیدی کیف، کفش و لباس در شهرستان درگز و تعطیلی آن کارگاه به واسطه قطع برق از ناحیه مالک ملک، دادسرا در راستای منویات مقام معظم رهبری مدظله العالی در سال حمایت از رونق تولید و با نوجه به سیاست‌های کلی دستگاه قضایی در پیشگیری از تعطیلی کارگاه‌های تولیدی و حمایت از تولید، اشتغال و سرمایه گذاری، پس از اطلاع از موضوع به آن ورود کرد.سرپرست دادسرای عمومی و انقلاب درگز در ادامه خاطرنشان کرد: با حضور میدانی و برگزاری جلسه‌ای با حضور طرفین دعوی، طرفین در راستای اقدامات مدیریتی این دادسرا و قبل از تشکیل پرونده نسبت به حل مشکل به وجود آمده اقدام کردند.وی تصریح کرد: با دستور دادسرا، پس از رفع موانع و وصل برق، کارگاه تولیدی مجدد با بازگشت ۲۰ کارگر فعالیت خود را از سرگرفته و کارگران نیز مشغول به کار شدند.
با حضور رئیس کل دادگستری استان چهارمحال و بختیاری، مقامات قضایی و مسئولان دستگاه‌های اجرایی جلسه ستاد حمایت قضایی از اقتصاد مقاومتی استان چهارمحال و بختیاری برگزار شد.در این جلسه مشکلات حقوقی و قضایی دو واحد تولیدی در شهرستان سامان با حضور مسئولان این واحد‌ها مورد بررسی قرار گرفت و در خصوص حل مسائل مالی و حقوقی مرکز پرورش اسب امین و مرغداری روستای شکرآباد شهرستان اردل، تصمیم گیری شد.
یدالله موحد در ستاد استانی اجرای سیاست‌های اقتصاد مقاومتی در ابعاد حقوقی و قضایی با موضوع پیگیری مشکلات کارخانه خودروسازان بم و کارکیا بتن، اظهار کرد: روند دریافت مطالبات بانکی از شرکت خودروسازان بم باید از سوی سازمان بازرسی و سایر مراجع مربوطه مورد رسیدگی قرار گیرد تا در اسرع وقت نسبت به حل مشکلات مالی این خودروسازی، اقدام شود و در کنار آن در صورت بروز هرگونه کار غیرقانونی، مراتب در مراجع قضایی مورد رسیدگی قرار گیرد.وی یادآور شد: بر اساس توافق نامه‌ای در سطح ملی، ۱۹۱ دستگاه خودرو از سوی شرکت خودروسازان بم به لیزینگ مربوط به یکی از بانک‌های استان کرمان واگذار شده است که باید با پرداخت وجه این خودرو‌ها به حساب بانک مربوطه از معوقات این شرکت کاسته شده و مشکلات این واحد حل شود، اما این کار تاکنون انجام نشده است.
نخستین جلسه کمیته حمایت قضایی از تولید و سرمایه گذاری در شهرک مامونیه زرندیه ساوه برگزار شد.در این جلسه که به ریاست سعید عمرانی معاون قضایی دادستان کل کشور و با حضور میثم زالی دبیر ستاد تسهیل و رفع موانع تولید، محسن صالحی نیا معاون وزیر صنعت، معدن و تجارت، نمایندگان مجلس، مقامات استانی و ملی، نماینده بانک مرکزی، نماینده وزارت تعاون، کار و رفاه اجتماعی و مقامات ملی و استانی برگزار شد، اعضای "کمیته حمایت قضایی از تولید و سرمایه گذاری " ضمن تاکید بر الزام قانونی دستگاه‌های اجرایی و بانک‌ها به اقدام در اجرایی کردن مصوبات "ستاد تسهیل و رفع موانع تولید" مقرر گردید که واحد تولیدی فولاد هیربد نیز پس از اجرای مصوبات نسبت به افزایش نیرو از ٦٠٠ به ١٢٠٠ نفر اقدام کند.وى افزود: ما باید از سرمایه گذارانی که سرمایه‌های خود را در قالب کارخانجات صنعتی روی زمین این مملکت احداث نموده اند حمایت کنیم.
حجت‌الاسلام ابراهیم حمیدی در کمیته اقتصاد مقاومتی و حمایت از سرمایه‌گذاری خراسان‌جنوبی، به بازدید انجام شده از کارخانه شمش منیزیم فردوس اشاره کرد و گفت: این کارخانه هیچ تولیداتی ندارد و مشکلات بسیاری از جمله مطالبات کارگری دارد لذا تلاشمان بر این است تا این مجموعه به چرخه تولید برگردد.وی با تأکید بر اینکه باید کمک کنیم این واحد تولیدی به چرخه تولید دوباره متصل و سهم خود را در اقتصاد کشور ایفا کند، تصریح کرد: امیدواریم کارخانه شمش منیزیم فردوس به چرخه تولید بازگردد و عمده مشکلات این کارخانه با سیستم بانکی و شرکت‌های خدمات‌رسان بود که تمام اجرائیات قضایی علیه این شرکت را تا یک سال متوقف کردیم و هفته آینده این واحد با ۲۰ درصد تولید خود را آغاز می‌کند.
با هدایت و مدیریت دادسرای عمومی و انقلاب شهرستان درگز مشکلات جمعی از کارکنان و کارگران یک شرکت عمرانی حل شد.در پی تاکیدات رئیس قوه قضاییه و دستور رئیس کل دادگستری خراسان رضوی با هدف حمایت حداکثری از تولیدگران، صنعتگران و همچنین کارگران طی یک اقدام مدیریتی، دادسرای عمومی و انقلاب شهرستان درگز با هدف دفاع از حقوق عامه و احقاق حقوق کارگران، توانست پس از برگزاری جلسات متعدد با حضور مسئولان ذیربط و انجام هماهنگی‌های لازم، مشکلات تعدادی از کارگران و کارکنان شرکت عمران مارون در شهرستان درگز را حل کند.  
یدالله موحد در نشست ستاد استانی اجرای سیاست‌های اقتصاد مقاومتی گفت: اگر ظرف شش ماه آینده موضوع کارخانه قند بردسیر حل نشود، اجرائیات اموال منقول و غیرمنقول کارخانه قند بردسیر انجام شده و مطالبات مربوط به این کارخانه تعیین تکلیف قضائی می‌شود.رئیس کل دادگستری استان کرمان با تاکید بر اینکه حل مسائل مربوط به کارخانه قند بردسیر از سال ۱۳۸۶ از سوی دادگستری این استان مورد تاکید قرار گرفته است، تاکید کرد: با وجود تمامی پیگیری‌های انجام شده، این کارخانه راه اندازی نشده و همچنان به بدهی‌های آن افزوده شده است.وی با اشاره به اینکه علاقه‌مند به راه اندازی کارخانه قند بردسیر هستیم، گفت: این کارخانه همواره با چند موضوع از جمله به صرفه بودن یا نبودن راه اندازی آن، مشکلات حقوقی و ... روبرو بوده است و متاسفانه تاکنون هیچکس به فکر حل و فصل مسائل حقوقی این کارخانه نیفتاده است و این مشکلات حل نشده است.این مقام ارشد قضائی استان کرمان با تاکید بر اینکه مسئولان در صدد هستند که این کارخانه راه اندازی شده و مطالبات کارگران و بستانکاران را پرداخت کند، تصریح کرد: اگر قرار به راه اندازی کارخانه قند بردسیر باشد باید مسائل حقوقی آن نیز مد نظر قرار گرفته و حل شود، زیرا کارگران و بستانکاران آن مستند قانونی در دست دارند و این مستندات باید اجرایی شوند.
هادی هاشمیان، رئیس کل دادگستری گلستان در مراسمی که کارگران کارخانه روزبهان بندرگز به مناسبت تولید دوباره برگزار کردند، گفت: دستگاه قضایی به ویژه در دوره تحول، نگاه ویژه‌ای برای کمک به رونق تولید دارد و به همین منظور امسال، سرکشی و بازدید از کارخانه‌ها و شهرک‌های صنعتی استان گلستان را برای رفع موانع تولید، افزایش داده ایم.رئیس کل دادگستری استان گلستان با اشاره به این که کارگران و تولیدکنندگان در خط مقدم جهاد اقتصادی هستند، بیان کرد: مسئولان دستگاه‌های اجرایی برای کمک به این افراد به جلسه در دفاتر کارشان بسنده نکنند و باید با ورود میدانی به موضوع، از نزدیک مشکلات را بررسی و برای رفع آن چاره اندیشی کنند.وی در ادامه اظهار کرد: کارخانه روزبهان بندرگز از ۱۰ سال پیش به علت مشکلات مالی، تعطیل و کارگران آن خانه نشین شدند، اما خوشبختانه با کمک‌های دستگاه قضایی و دستگاه‌های اجرایی، شاهد تولید دوباره در این کارخانه هستیم.هاشمیان با بیان اینکه امروز ۸۰ کارگر در این کارخانه مشغول به کارند و با افزایش تولید این تعداد بیشتر نیز خواهد شد؛ اذعان کرد: بر اساس اعلام شرکت شهرک‌های صنعتی استان از ۶۷ واحد تولیدی مستقر در شهرک صنعتی بندرگز ۳۴ واحد یعنی معادل ۵۱ درصد فعالند و بقیه واحد‌ها تعطیل اند.گفتنی است موارد بالا فقط بخشی از فعالیت‌های قوه قضائیه در حمایت از تولید ملی و کارگران است بخش سوم گزارش طی روز‌های اتی منتشر می‌شود.   منبع: خبرگزاری دانشجو   انتهای پیام/
