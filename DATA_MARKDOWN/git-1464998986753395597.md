
# കശ്മീരില്‍ ലഷ്‌കര്‍ ഇ തൊയ്ബ ഭീകരന്‍ പിടിയില്‍

Published at: **2019-11-02T20:44:00+00:00**

Author: **Sreehari**

Original: [Anweshanam | Part of A.N.N News Private Limited](http://anweshanam.com/index.php/india/news/lashkar-e-taiba-terrorist-arrested-kashmir)

ശ്രീനഗര്‍ : ജമ്മു കശ്മീരില്‍ ലഷ്‌കര്‍ ഇ തൊയ്ബ ഭീകരന്‍ പിടിയില്‍. ധാനിഷ് ചന്ദ്ര എന്ന് പേരുള്ള ഭീകരനെയാണ് സുരക്ഷാ സേന പിടികൂടിയത്. ബാരമുള്ള ജില്ലയിലെ സോപോറില്‍ നിന്നുമാണ് ഇയാള്‍ പിടിയിലായത്.
സോപോറില്‍ കശ്മീര്‍ പോലീസും രാഷ്ട്രീയ 22 റൈഫിള്‍സിലെ സൈനികരും ചേര്‍ന്ന് നടത്തിയ തെരച്ചിലില്‍ ആണ് ധാനിഷിനെ പിടികൂടിയത്. ഇയാള്‍ ബാരമുള്ള സ്വദേശിയാണെന്ന് ഉദ്യോഗസ്ഥര്‍ പറഞ്ഞു.
അതേസമയം ജമ്മു കശ്മീരില്‍ പാകിസ്ഥാന്‍ വീണ്ടും വെടി നിര്‍ത്തല്‍ കരാര്‍ ലംഘിച്ചു. ജമ്മു കശ്മീരിലെ പൂഞ്ച് ജില്ലയിലാണ് പാകിസ്ഥാന്‍ വെടി നിര്‍ത്തല്‍ കരാര്‍ ലംഘിച്ച് ആക്രമണം നടത്തിയത്. 
