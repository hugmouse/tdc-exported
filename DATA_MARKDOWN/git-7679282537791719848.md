
# उत्तम वर प्राप्ति के लिए रखा जाता आशा दशमी व्रत

Published at: **2019-11-04T08:48:04+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/astrology/story-asha-dashami-fast-is-kept-for-getting-the-best-groom-2830981.html)

समस्त मनोकामनाएं पूरी करने वाला आशा दशमी व्रत इस बार सात नवंबर को रखा जाएगा। यह व्रत प्रत्येक मास के शुक्ल पक्ष की दशमी तिथि से आरंभ किया जा सकता है। आशा दशमी व्रत करने से मनुष्य के जीवन की सभी आशाएं पूर्ण होती हैं। यह व्रत विशेष रूप से कन्याएं उत्तम वर की प्राप्ति के लिए रखती हैं।
न्यता के अनुसार आशा दशमी व्रत का प्रारंभ महाभारत काल से चलता आ रहा है। आशा दशमी व्रत धारण करने के दिन प्रात:काल स्नान करें। स्वच्छ वस्त्र धारण करें। इसके बाद यह व्रत रखकर देवताओं की पूजा करें। व्रत के बाद रात्रि में पुष्प रोली चंदन आदि से दस आशा देवियों की पूजा करें।
दसों दिशाओं में घी के दीपक जलाकर धूप, दीप, नैवेद्य, फल आदि समर्पित करें। व्रत की पूजा में अपने कार्य की सिद्धि के लिये प्रार्थना करें। प्रार्थना करते हुए इस मंत्र का जाप करें-
आशाश्रचशा: सदा सन्तु सिद्धय्नताम मे मनोरथा:भवतिनाम प्रसादेन सदा कल्याणमसित्व्ती
इसका तात्पर्य है कि- हे! आशा देवियों, मेरी आशाएं सदा सफल हों, मेरे मनोरथ पूर्ण हों, आपके अनुग्रह से मेरा सदा कल्याण हो। विधिवत पूजा कर प्रसाद ग्रहण करना चाहिये। इसी कर्म से प्रत्येक मास में इस व्रत को करना चाहिये।
जब तक मनोकामना पूर्ण न हो इस व्रत को विधिवत करते रहना आवश्यक होता है। आशा दशमी व्रत की पूजा विधि के साथ उद्यापन विधि का भी ज्ञान होना आवश्यक है। इसके लिए उद्यापन में आशादेवियों की सोने, चांदी अथवा मिट्टी से प्रतिमा बना लें। घर के आंगन में उनकी पूजा करनी चाहिए। फिर ऐन्द्री, आग्रेयी, याम्या, नैऋति, वारुणी, वाल्व्या, सौम्या, ऐशनी, अध्: तथा ब्राह्मी इन दश आशा देवियों से कामनाओं की सिद्धि के लिये प्रार्थना करें। जो मनोकामना हो उसे बार-बार दोहराएं।
