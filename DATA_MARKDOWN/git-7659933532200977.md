
# Cezayir'de üniversite öğrencileri de hakimlerin yanında yer aldı

Published at: **2019-11-06T08:45:00+00:00**

Author: ****

Original: [ŞARKUL AVSAT](https://aawsat.com/turkish/home/article/1978696/cezayirde-%C3%BCniversite-%C3%B6%C4%9Frencileri-de-hakimlerin-yan%C4%B1nda-yer-ald%C4%B1)

Cezayirli üniversite öğrencileri düzenlenen haftalık gösteriler çerçevesinde dün hükümetin meclise sunduğu hidrokarbon yasasını kınadı. Seçimleri de protesto eden üniversite öğrencileri, cumhurbaşkanı adaylarını ‘çete yönetiminin uzantıları’ olarak niteledi.Hükümetle olan ihtilaflarında hakimlerin yanında yer alan üniversite öğrencileri, “yargının çeteye bağlanmasını” isteyen Adalet Bakanı Belkasım Zağmati’ye saldırdı.Her hafta öfkeleri daha da artan göstericiler düzinelerce protestocunun tutuklanmasını ve aralarında içlerinde hakimlerin de bulunduğu birçok kimsenin hapis cezasına çarptırılmasını kınadı.Diğer yandan hükümet muhalifleri de dün “yasa dışı hükümetin uluslararası petrol şirketlerini razı etmek için uygulayacağı” hidrokarbon yasası karşıtı pankartlar açtı. Gösteride “Cezayir satılık değil” pankartları dikkat çekti.Enerji Bakanı Muhammed Arkab’ın dün meclise sunduğu hidrokarbon yasası, çeşitli kolaylıklar sağlayarak uluslararası petrol şirketlerinin önünü açıyor ve üretimde son zamanlardaki yaşanan düşüşe bağlı olarak hidrokarbon alanındaki yatırımları ülkeye çekmeyi amaçlıyor. Bakan Arkab, yeni petrol ve doğal gaz rezervleri keşfinin Cezayir için acil bir ihtiyaç haline geldiğini, bunun için de yasal bir çerçeve gerektiğini söyledi.Hükümet tarafından yapılan açıklamalara göre söz konusu yasa aracılığıyla Cezayir’in 1990’larda küresel enerji pazarındaki saygın konumunun yeniden sağlanması amaçlanıyor. Bu saygınlık, 1986’daki hidrokarbon yasasının devlete ait Sonatrach şirketi ve ortaklarına verdiği avantajlar sayesinde elde edilmişti.Söz konusu dönemde bu yasada yapılan değişikliklerin ardından yabancı yatırımda bir düşüş görüldüğünü belirten Bakan Arkab, açıklamalarının devamında şu ifadeleri kullandı:“Sonatrach'ın bu faaliyetlerin ağır yüklerini taşıyamaması ve ülkedeki petrol arama faaliyetinde görülen düşüş, yeni hidrokarbon yasasının değiştirilmesini zorunluluk haline getiriyor.”APS’nin haberine göre 14 Kasım’da oylanacak olan 238 maddelik yasa, kanunlar ve vergi çerçevesinde inceleniyor.Soruşturmalar sürüyorCezayir'in batısındaki Vahran mahkemesinde (temyiz mahkemesi) güvenlik güçlerinin atamalarını protesto eden hakimlere karşı uygulanan şiddetle ilgili soruşturma başlatıldığı bildirildi. Bakanlık tarafından yapılan açıklamada “Sorumluların belirlenmesi ve yargının itibarını zedeleyecek bu tür eylemlerin tekrarlanmaması için derinlemesine bir soruşturma başlatıldı” denildi.Sosyal medya sitelerinde, güvenlik güçlerinin mahkemeyi bastığı görüntüler paylaşıldı. Söz konusu görüntülerde güvenlik güçlerinin hakimlerin grevini kırmak için mahkeme binasına girmesinin çatışmalara yol açtığı görülüyor. Hakimler 27 Ekim’de yaklaşık 3 bin hakimin aniden farklı yerlere atanması kararını protesto ederek tayinleri engellemek amacıyla ofislerine kilit vurmuştu. Bakanlık ise söz konusu çatışmalarla ilgili üzüntüsünü dile getirerek dolaylı yoldan hakimleri suçlamıştı.
