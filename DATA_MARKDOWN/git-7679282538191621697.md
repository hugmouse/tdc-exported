
# दिल से जुड़ी बीमारी से जूझ रही हैं ऐश्वर्या, 'उजड़ा चमन' से की फिल्मों में एंट्री

Published at: **2019-11-01T05:26:04+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/entertainment/story-aishwarya-sakhuja-reveal-she-is-facing-heart-related-issues-2826488.html)

टीवी की पॉपुलर एक्ट्रेस ऐश्वर्या सखुजा ने हाल ही में खुद को लेकर बड़े खुलासे किए हैं। बता दें कि ऐश्वर्या फिल्म उजड़ा चमन से बॉलीवुड डेब्यू करने जा रही हैं। तो हाल ही में एक इंटरव्यू के दौरान ऐश्वर्या ने अपनी हैल्थ से जुड़ा बड़ा खुलासा किया है। ऐश्वर्या ने बताया कि उनके दिल में बचपन से छेद है और उनकी आंखों में भी दिक्कत है। लेकिन इसके बावजूद वो काम करती रहती हैं और अपनी हैल्थ का भी पूरा ध्यान रखती हैं। बॉम्बे टाइम्स को दिए इंटरव्यू में ऐश्वर्या ने कहा, मैं हमेशा से अपने पापा से मजाक करती हूं कि उन्होंने कैसा डिफेक्टिव बच्चा पैदा किया है।
इसके बाद ऐश्वर्या ने कहा कि वो कई तरीके की बीमारियों से जूझ रही हैं, लेकिन वो फिर भी इन मुश्किलों से नहीं डरती।
ऐश्वर्या ने आगे बताया कि वो अपनी बॉडी की बहुत रिस्पेक्ट करती हैं और अब वो काम से ज्यादा प्राथमिकता अपनी हैल्थ और खुशी को देती हैं।
वहीं अपने दूसरे इंटरव्यू में ऐश्वर्या ने इतने समय से टीवी से दूर रहने की वजह भी बताई। ऐश्वर्या ने कहा कि उनके पास अच्छा काम नहीं आ रहा था। मैं अपने हर काम को खुशी के लिए करना चाहूंगी ना कि पैसों के लिए क्योंकि मेरे लिए पैसों से ज्यादा खुशी की वैल्यू है तो बस मुझे वही काम करना था जिसे करते हुए मैं खुश रहूं और ऐसा काम मेरे पास आ नहीं रहा था। 

        सोना मोहपात्रा ने सोनू निगम पर लगाया गंभीर आरोप, कहा- मेरे पति से कहा मुझे कंट्रोल करे
      

        सनी लियोनी ने इवेंट में परफॉर्म करने से किया मना, जानें इसकी वजह
      
ऐश्वर्या ने कहा कि इस फिल्म का प्रेस शो देखकर लोगों ने मुझे पॉजिटिव रिस्पॉन्स दिए हैं। भले ही मेरा छोटा सा किरदार है, लेकिन लोगों को वो अच्छा लग रहा है और लोग उसे नोटिस कर रहे हैं। 
