
# พี่เตะน้อง! นิชิโนะจัดช้างศึกชุดใหญ่ลับแข้งซีเกมส์

Published at: **2019-11-01T10:31:00+00:00**

Author: ****

Original: [เดลินิวส์](https://www.dailynews.co.th/sports/739521)


        “นิชิโนะ” เผย ชุดใหญ่ลับแข้งชุดซีเกมส์ ชี้ “ศุภณัฏฐ์” ห่างเกมเต็มแมตช์ จึงส่งไปเคาะสนิมกับ ยู-19 ขณะที่ ธีราทร มารายงานตัวพร้อมชุดต่างชาติ แม้จะโดนแบนนัดมาเลย์
      
“ช้างศึก” ทีมฟุตบอลชาติไทย เก็บตัวระยะสั้น หรือ มินิแคมป์ ระหว่าง 31 ต.ค.-3 พ.ย. เตรียมแข่งขันฟุตบอลโลก 2022 รอบคัดเลือก โซนเอเชีย กลุ่ม G นัด 4-5 เยือน มาเลเซีย วันที่ 14 พ.ย. และเยือน เวียดนาม 19 พ.ย. โดยเมื่อวันที่ 1 พ.ย. อากิระ นิชิโนะ โค้ชทีมชาติไทย นำทีมซ้อมช่วงเย็น ที่วินด์มิลล์ฟุตบอลคลับ โดยวันนี้ “แบงค์” ศุภณัฏฐ์ เหมือนตา ดาวรุ่งบุรีรัมย์ ยูไนเต็ดวัย 17 ปี ได้ไปสมทบทีม 19 ปี แล้วอากิระ นิชิโนะ กล่าวถึงถึงสาเหตุที่ปล่อยตัว ศุภณัฎฐ์ เล่นในเกมชิงแชมป์เอเชีย ยู-19 รอบคัดเลือก ก่อนจะกลับมาแคมป์ทีมชาติชุดใหญ่ ว่า แม้ว่าหลายคนอาจจะมองภาพว่า ศุภณัฎฐ์ กรำศึกหนักมาตลอดทั้งฤดูกาล แต่ช่วงหลัง ศุภณัฏฐ์ ได้ลงสนามเพียงแค่ไม่กี่นาที ทั้งกับทีมชาติหรือบุรีรัมย์ ดังนั้นการส่งลงไปเล่นแบบเต็มเกมในชุดยู-19 นั้นจะเป็นผลดีกับ ศุภณัฎฐ์กุนซือซามูไร กล่าวด้วยว่า ได้วางแผนเอาไว้ว่าจะให้มีการอุ่นเครื่องแบบปิด ในวันที่ 3 พ.ย.ระหว่างทีมชุดใหญ่ กับทีมชาติไทย ชุดยู-23 ที่กำลังเก็บตัวอยู่เช่นเดียวกันส่วนนักเตะที่เล่นในลีกต่างประเทศ มีการเก็บรวบรวมข้อมูลมาตลอด และในส่วนของธีราทรบุญมาทัน ที่ไม่สามารถลงเล่นในเกมกับมาเลเซียได้ ก็จะให้เข้ามารายงานตัวพร้อมกับแข้งต่างชาติ ในวันที่ 11 พ.ย.และลงซ้อมไปพร้อมกับทีมด้วย
