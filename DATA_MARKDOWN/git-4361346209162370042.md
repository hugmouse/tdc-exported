
# 
        Világsztárokkal bulizott Király Viktor
      

Published at: **2019-11-04T17:05:00+00:00**

Author: **K. K.**

Original: [www.borsonline.hu](http://www.borsonline.hu/celeb/vilagsztarokkal-bulizott-kiraly-viktor/185896)


        Minden előadó álmát élhette át múlt vasárnap a népszerû énekes, Király Viktor, aki világ­sztárokkal együtt ünnepelt az MTV Europe Music Awards vö­rös szőnyeges buliján. 
        Minden előadó álmát élhette át múlt vasárnap a népszerû énekes, Király Viktor, aki világ­sztárokkal együtt ünnepelt az MTV Europe Music Awards vö­rös szőnyeges buliján.
      
Október 20-ig adhattuk le a voksunkat az MTV oldalán, hogy Kállay-Saunders András, Hősök, Mörk, Jumodaddy vagy Király Viktor közül ki képviselje hazánkat Sevillában, a 23. díjkiosztón. A közönség idei választottja a 35 éves énekes, Király Viktor volt, aki felejthetetlen élményekkel tért haza a jeles eseményről.
– Nagyjából két héttel ezelőtt tudtam meg, hogy én kaptam lehetőséget arra, hogy képviseljem hazánkat az MTV EMA díjkiosztóján. A menyasszonyommal, Anitával utaztam Sevillába, ahol minden kívánságunkat lesték. Hotelszobát biztosítottak nekünk, és még egy sofőr is a rendelkezésünkre állt az est folyamán – újságolja lapunknak Viktor, akinek megjelenését többen is megdicsérték.
– Az MTV vörös szőnyegén mindenki a saját stílusához illő ruhadarabot választ, úgyhogy Anitával nem volt nehéz dolgunk e téren. Mind a ketten magyar tervezőt választottunk, az enyémet a NUBU, az ő egyik ruháját, amit a VIP-partin viselt pedig Demeter Richárd tervezte. Vicces volt, mert többen is utánunk kiabáltak spanyolul, hogy milyen jól nézünk ki, pedig aztán ott volt kin legeltetni a szemeket – jegyzi meg nevetve az énekes, aki olyan világsztárokkal bulizott együtt egy VIP-szektorban, mint Dua Lipa, Akon, Nicole Scherzinger vagy éppen a többszörös aranylabdás focista, Cristiano Ronaldo.
– Hatalmas élmény volt ilyen nagy sztárokkal találkozni. Igaz, közös fotókat nem csináltam, mert ilyenkor az ember akarva-akaratlanul is levetkőzi a rajongói énjét, de azt elmondhatom, hogy mindenki nagyon szimpatikus volt, és családias volt a légkör – fűzte hozzá az énekes, aki a gálán még a legjobb magyar előadó díját is bezsebelte.
