
# ​UNESCO, 6 Arap şehrini Yaratıcı Şehirler Ağı’na ekledi

Published at: **2019-11-03T14:30:00+00:00**

Author: ****

Original: [ŞARKUL AVSAT](https://aawsat.com/turkish/home/article/1974366/%E2%80%8Bunesco-6-arap-%C5%9Fehrini-yarat%C4%B1c%C4%B1-%C5%9Fehirler-a%C4%9F%C4%B1%E2%80%99na-ekledi)

Birleşmiş Milletler Eğitim, Bilim ve Kültür Örgütü (UNESCO), 31 Ekim Dünya Şehirler Günü kutlamalarında, 6 Arap şehrini edebiyat, müzik, tasarım ve halk sanatları gibi çeşitli temalarda Yaratıcı Şehirler Ağı’na ekledi. Bu şehirler: Lübnan’ın başkenti Beyrut, edebiyat şehri olarak Irak’ın kuzeyindeki Kürdistan Bölgesel Yönetimi şehri Süleymaniye, Filistin’deki Ramallah, müzik şehri olarak Fas’taki Suvayr, tasarım şehri olarak Bahreyn’deki el-Muharrak ve halk sanatları ve zanaat şehri olarak Birleşik Arap Emirlikleri’ndeki Şarika.UNESCO Genel Müdürü Audrey Azoulay, 31 Ekim Dünya Şehirler Günü münasebetiyle yaptığı konuşmasında “Dünyanın dört bir yanındaki Yaratıcı Şehirler, kültürü dayandıkları stratejilerin dayanak noktası haline getirmeye hazır. Bu, siyasi ve sosyal inovasyonu cesaretlendiriyor ve genç nesiller için önem arz ediyor” ifadelerinde bulundu.Şarku'l Avsat'ın Independent Arabia'dan aktardığı habere göre, 2004 yılında ortaya çıkarılan UNESCO Yaratıcı Şehirler Ağı (Creatice Cities Network), kültürel çeşitliliklerini yaratıcı endüstri unsurlarına dönüştürüp kentsel kalkınma planlarının merkezine yerleştiren şehirleri kapsıyor. Söz konusu şehirler; edebiyat, film, müzik, zanaat ve halk sanatları, tasarım, gastronomi ve medya sanatları olmak üzere yedi farklı temada kendilerini gösterip adlarını duyurabiliyor.Hâlihazırda 72 ülkeden 180 şehri içeren Yaratıcı Şehirler Ağı, sürdürülebilir kentsel kalkınma için stratejik unsur olarak yaratıcılığın belirlendiği şehirler arasında uluslararası işbirliğinin arttırılmasını hedefliyor. Aynı zamanda yaratıcılığı ve kültür endüstrisini şehirlerin kalkınma planlarına dâhil etmeyi amaçlıyor. Şehirler ağa katılarak; en iyi uygulamalarını paylaşmaya, kamu ve özel sektörü içeren ortaklıklar kurmaya, kültür etkileşimini ve insanlar ile kültür arasında köprüler inşa ederek kültürel yaşama katılımı genişletmeye olan kararlılıklarını göstermiş oluyor. Başta sokaklarda reform çağrısı yapan vatandaşlarıyla siyasi ve sosyal çatışmaya şahit olan Beyrut olmak üzere UNESCO Yaratıcı Şehirler Ağı’na giren Arap şehirleri dikkat çekiyor.
