
# Paris Masters: Ο 34ος τίτλος περιμένει τον Τζόκοβιτς!

Published at: **2019-11-02T20:15:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/all-other-sports/tennis/595462/paris-masters-o-34os-titlos-perimenei-ton-tzokovits)

Οι τελικοί στο Παρίσι και η μείωση της διαφοράς από τον Ράφα Ναδάλ. Ο Νόβακ Τζόκοβιτς έχει κερδίσει 33 τίτλους σε Masters και είναι στη 2ην θέση πίσω από τον Ράφα Ναδάλ που έχει 35. Την Κυριακή (16:00) εάν κερδίσει τον Ντενίς Σαποβάλοφ στον τελικό θα έχει 34 και στο 2020 θα ισοφαρίσει ή θα προσπεράσει τον Ισπανό.  Ο Σέρβος έχει φτάσει στην κορυφή και στα 9 Masters. Στο Indian Wells έχει 5, στο Miami Open έχει 6, στο Μόντε Κάρλο έχει 2, στην Μαδρίτη έχει 3 και στη Ρώμη 4.  Στον Καναδά και στο Rogers Cup έχει κερδίσει 4 τίτλους και στο Σινσινάτι μόλις 1! Στην Σανγκάη έχει 4 και στο Παρίσι έχει 4. Στους τελικούς του έχει "συναντήσει" 13 φορές τον Ράφα Ναδάλ και έχει να επιδείξει 7 νίκες και 6 ήττες. Με τον Ρότζερ Φέντερερ έχει 8 τελικούς και έχει 4 νίκες και 4 ήττες.  Κόντρα σε Καναδό και συγκεκριμένα στον Μίλος Ράονιτς έχει παίξει ξανά στο Indian Wells το 2016 και στο Paris Masters το 2014. Το 2016 είχε κερδίσει με 6-2, 6-0 και το 2014 με 6-2,6-3.  Στο Paris Masters ο Σέρβος έχει 4/5 σε τελικούς. Το 2009 κέρδισε με 2-1 σετ τον Γκαέλ Μονφίς. Το 2013 νικά με 2-0 τον Νταβίντ Φερέρ και το 2014 με 2-0 τον Μίλος Ράονιτς.  Το 2015 επικρατεί με 2-0 σετ του Άντι Μάρεϊ και το 2018 χάνει με 2-0 από τον Κάρεν Κατσάνοφ.  Πηγή gazzetta.gr
