
# నీట మునుగుతున్న గజ ఈతగాడిని కాపాడిన ఎస్ఐ

Published at: **2019-11-07T16:21:55+00:00**

Author: ****

Original: [Andhrajyothy](https://www.andhrajyothy.com/artical?SID=948867)

ADVT
విశాఖ: ఊపిరాడక నదిలో మునిగిపోతున్న గజ ఈతగాడిని ఓ ఎస్పై కాపాడిన ఘటన విశాఖ జిల్లా మాడుగుల మండలం పెద్దేరులో చోటుచేసుకుంది. వివరాల్లోకి వెళితే.. పెద్దేరు జలాశయంలో అనుమానాస్పదస్థితిలో ఓ వ్యక్తి మృతదేహాన్ని గుర్తించిన స్థానికులు పోలీసులకు సమాచారం అందించారు. అప్పటికే ఆ మృతదేహాన్ని బయటకు తీసేందుకు స్థానికంగా ఉండే గజ ఈతగాడు జలాశయంలోకి దిగాడు. మృతదేహాన్ని తాళ్ల సాయంతో బయటకు తీస్తుండగా మధ్యలో ఈతగాడికి ఊపిరాడలేదు. నీట మునిగిపోతుండగా.. ఈ విషయాన్ని గమనించిన అక్కడ ఉన్నవారంతా ఆందోళనగా అటువైపు చూస్తున్నారు తప్ప.. లోనికి దిగే సాహసం ఎవరూ చేయలేకపోయారు. సమయానికి ఘటన స్థలంలో ఉన్న మాడుగుల ఎస్ఐ రామారావు సాహసించి లోపలికి దూకారు. ఈతగాడిని సురక్షితంగా బయటకు తీసుకువచ్చారు. రామారావుపై స్థానికులు, పోలీస్ సిబ్బంది ప్రశంల వర్షం కురిపిస్తున్నారు.
