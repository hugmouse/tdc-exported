
# Чоловік самотужки упіймав злочинців, прикинувшись поліцейським, якби він знав, якою буде подяка від копів (фото)

Published at: **2019-11-07T15:16:00+00:00**

Author: ****

Original: [РИА Мелитополь](https://ria-m.tv/news/170909/cholovik_samotujki_upiymav_zlochintsiv_prikinuvshis_politseyskim_yakbi_vin_znav_yakoyu_bude_podyaka_vid_kopiv_(foto).html)


        Американець прикинувся копом і допоміг поліцейським зловити злочинців, але сам через це опинився на лаві підсудних. Сміливець самотужки наздогнав п'ятьох бандитів, упакував їх і допоміг вийти на слід вбивці. А що робили правоохоронці у цю мить? Захоплювалися роботою псевдокопа, поки не зрозуміли, що він самозванець, інформує Ukr.Media.
      
Поліція штату Північна Кароліна, США, 5 жовтня отримала інформацію, що на вулицях міста Вілсон в автомобілі помітили пасажира, схожого на підозрюваного у вбивстві. Офіцери виявили машину і побачили, що всередині сидять п'ятеро невідомих. Розглянути їх як слід не вдалося, тому що авто зірвалося з місця і швидко зникло. Так почалася гонитва.
Переслідування тривало недовго — близько двох миль (три кілометри). Несподівано патрульну машину обігнав чорний Ford Taurus із синіми проблисковими маячками. Легковик прилаштувався попереду машини з втікачами та почав скидати швидкість, змусивши порушників зупинитися.
Але перш ніж поліцейські зрозуміли, що відбувається, загадковий водій форда вискочив на вулицю, вихопив пістолет і, погрожуючи пасажирам зброєю, змусив їх вийти з авто. Він обшукав водія і заклацнув на його зап'ястях наручники, які у нього теж були із собою. Поліцейські подумали, що помічник був їх колегою, і вирішили не заважати, але поговорити з ним не встигли — він зник майже одразу.
Поліцейські заарештували усіх втікачів і з'ясували, що серед затриманих чоловіків виявився брат підозрюваної у вбивстві людини. У результаті він допоміг слідству встановити особу справжнього кілера. Пізніше офіцери з'ясували і ким був таємничий помічник — ним виявився 30-річний Девід Адамс, який насправді не був копом.
Поліцейські розшукали чоловіка, але не стали йому дякувати. Офіцери висунули Девіду звинувачення у видачі себе за співробітника правоохоронних органів і домоглися ордеру на його арешт. Адамса оштрафували на півтори тисячі доларів і взяли під варту. Попереду на самопроголошеного копа чекає суд.

        https://ukr.media/world/405265/
      
