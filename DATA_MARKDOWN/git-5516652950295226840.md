
# Όλες οι δράσεις του ΑΣ Αρένα

Published at: **2019-11-06T16:15:01+00:00**

Author: ****

Original: [Η ΡΟΔΙΑΚΗ](https://www.rodiaki.gr/article/425215/oles-oi-draseis-toy-as-arena)


        Το Δ.Σ του Α.Σ. ΑΡΕΝΑ πιστό στην εξαγγελία του που αφορά τη μηνιαία επικοινωνία με τους γονείς των παιδιών της Ακαδημίας και το ευρύτερο αθλητικό κοινό της τοπικής κοινωνίας, επισημαίνει τα παρακάτω με ανακοίνωση που εξέδωσε:
      
"1. Τα πρωταθλήματα των ηλικιών Κ-12, Κ-14, Κ16 ξεκίνησαν και ανεξαρτήτως αποτελεσμάτων είμαστε χαρούμενοι, γιατί είναι χαρούμενα τα παιδιά μας. Η προσπάθεια το «παίζω μπάλα» να εξελιχθεί σε «μαθαίνω ποδόσφαιρο», συνεχίζεται. Οφείλουμε να ευχηθούμε γρήγορη ανάρρωση και επιστροφή στον ποδοσφαιριστή ΜΟΥΣΤΑΦΑΪ ΦΡΑΝΤΖΕΣΚΟ, της Κ-14 του ΦΟΙΒΟΥ ΚΡΕΜΑΣΤΗΣ που τραυματίσθηκε στον μεταξύ μας αγώνα στην έναρξη του πρωταθλήματος.
2. Η Ακαδημία μας ξεκίνησε μία καινούργια δράση με τα τμήματα Κ-12 και Κ-14, τα οποία παρακολούθησαν τον ποδοσφαιρικού αγώνα ΙΑΛΥΣΣΟΣ – ΠΑΝΑΙΤΩΛΙΚΟΣ στο Οικονομίδειο Δημοτικό Γήπεδο (31 Οκτ 19) που πραγματοποιήθηκε στο πλαίσιο του Κυπέλλου Ελλάδος. Οι μικροί μας ποδοσφαιριστές είχαν την ευκαιρία να έρθουν στην θέση της εξέδρας, να δουν – συγκρίνουν τις ενέργειες στον αγωνιστικό χώρο και να έρθουν σε επαφή με κάποιες έννοιες ποδοσφαιρικών συστημάτων, όσα μπόρεσαν να καταλάβουν. Είδαν αυτά που δεν μπορούν να δουν, μέσα από τον αγωνιστικό χώρο. Θα υπάρχει και συνέχεια.
3. Αποφασίσθηκε η ανανέωση του συνόλου του αθλητικού μας υλικού (εμφανίσεις αγώνων – προπονήσεων και όλα τα απαραίτητα αξεσουάρ) για όλα τα τμήματα της Ακαδημίας μας, με την ευγενή συμμετοχή καταστημάτων – εταιρειών.
4. Προγραμματίσθηκε και θα ξεκινήσει το 1ο 10ήμερο του Νοεμβρίου το τουρνουά μη ενεργών ποδοσφαιριστών με τη συμμετοχή 17 ομάδων (γήπεδο 8Χ8).
5. Συγχαρητήρια στον ποδοσφαιριστή μας της Κ-12 ΓΚΙΝΤΑΝΗ ΗΛΙΑ για τις σχολικές επιδόσεις του στο μάθημα των Μαθηματικών και τη βράβευσή του από το παράρτημα Δωδεκανήσου της Ελληνικής Μαθηματικής Εταιρείας.
6. Σχεδιάσθηκε, με νέα μορφή και βρίσκεται σε στάδιο ολοκλήρωσης το ημερολόγιο του 2020.
7. Τέλος, ξεκινά η δράση της μηνιαίας συγκέντρωσης των γονέων με τους προπονητές ανά ηλικιακό τμήμα, όπως παρακάτω:-Κ-10 / Κ-12 Τρίτη, 06 Νοε 19 17:30
-Κ-14 / Κ-16 Πέμπτη, 08 Νοε 19 18:30
-Κ-6/Κ-8 Τετάρτη, 13 Νοε 19 17:30
Παρακαλούνται όλοι οι γονείς εάν είναι δυνατόν, να παρευρεθούν και να στηρίξουν τη δραστηριότητα".
