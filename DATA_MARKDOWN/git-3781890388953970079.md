
# 'นิชคุณ'โต้เงียบที่เกาหลี รับไม่นอยด์แค่ทำในสิ่งที่อยากทำ

Published at: **2019-11-05T11:15:00+00:00**

Author: ****

Original: [เดลินิวส์](https://www.dailynews.co.th/entertainment/740067)


        “นิชคุณ” โต้เหตุไม่มีงานที่เกาหลี เพราะอยากมาโฟกัสงานที่ประเทศ แค่งานคอนเสิร์ตก็ไม่มีเวลาแล้ว รับไม่นอยด์ ยันมีงานซีรี่ย์เข้ามาแต่อยากทำในสิ่งที่อยากทำมากมากกว่า
      
หากพูดถึงไอดอลหนุ่มเคป๊อปสัญชาติไทยแล้ว หลายๆ คนคงจะต้องนึกถึงนักร้อง-นักแสดงอย่างหนุ่ม นิชคุณ หรเวชกุล แน่นอน เพราะเป็นหนุ่มไทยคนแรกที่ไปโด่งดังที่เกาหลี จนเป็นขวัญใจของทั้งคนไทยและต่างชาติมากมาย ทำให้มีรุ่นน้องหลายคนเดินตามความฝันไปเดบิ้วต์เป็นศิลปินที่เกาหลีกันมากมาย แต่พักหลังแฟนๆ แอบเห็นว่าหนุ่มนิชคุณกลับมาร่วมที่ประเทศไทยมากขึ้น ก็เลยสงสัยว่าเพราะกระแสที่เกาหลีเงียบไปหรือเปล่า จึงต้องกลับมารับงานที่ไทยแทน งานนี้ได้เจอหนุ่มนิชคุณในงานอีเว้นท์ Viu กรี๊ดเดย์ ก็เลยให้เจ้าตัวออกมาเคลียร์สักหน่อยว่าเป็นยังไง
นิชคุณ เผยว่า“จริงๆที่เกาหลี ผมไม่ได้รับงานเยอะขนาดนั้น เพราะว่าผมไม่มีเวลากลับเกาหลีด้วยซ้ำ กลับไปปุ๊ปก็บินไปญี่ปุ่น ไปจีนต่อเลย ตอนนี้ที่เกาหลีหลักๆจะมีงาน MC V-Kpop แต่อันอื่นก็ยังไม่มีงาน เป็นเพราะผมไม่รับงานด้วย เพราะตอนนี้ก็อยากจะมาโฟกัสงานที่เมืองไทย แค่คอนเสิร์ตที่ญี่ปุ่นเวลาก็จะไม่ค่อยมีเท่าไหร่แล้ว เออเน๊าะ ทำไมถึงไม่มีงานซีรี่ย์ที่เกาหลี (ยิ้ม)จริงๆก็มีติดต่อเข้ามา แต่ด้วยเรื่องเวลาเรื่องอะไรหลายๆอย่างมันก็ยากหน่อย”
“สำหรับผมไม่นอยด์เลยครับ เพราะผมรับในสิ่งที่อยากจะรับ ไม่ใช่ว่าจะรับทุกอย่าง ก็ผมจะทำในสิ่งที่ผมอยากจะทำ มันเกี่ยวกับบทไหม มันหลายๆอย่างนะ จริงๆการพูดภาษาเกาหลีเก่งกับแอคติ้งเป็นภาษาเกาหลีมันคนละเรื่องกันเลย อย่างภาษาไทยแอคติ้งเป็นภาษาไทยผมยังเพี้ยนเลย แล้วถ้าไปแอคติ้งเป็นภาษาเกาหลีก็จะเพี้ยนมากกว่า(ยิ้ม) ตอนนี้ก็อยากจะเน้นการทำงานเพลงไปก่อน”
