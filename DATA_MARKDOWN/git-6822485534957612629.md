
# ارزش معاملات بازار مسکن تهران در مهر ۹۸ چقدر شد؟

Published at: **2019-11-03T08:34:00+00:00**

Author: ****

Original: [جامعه خبری تحلیلی الف](https://www.alef.ir/news/3980812027.html)

بررسی آمار رسمی وزارت راه و شهرسازی حاکی از آن است که ارزش معاملات بازار مسکن تهران طی مهرماه امسال ۳۶۳۰ میلیارد تومان بوده است.
به گزارش تسنیم، بر اساس آمار دفتر سرمایه‌گذاری و اقتصاد مسکن طی مهرماه امسال ارزش معاملات بازار مسکن مناطق 22گانه شهر تهران 3630 میلیارد تومان بوده که در مقایسه با ماه پیش از آن (شهریور ماه) حدود 23.4 درصد افزایش یافته است.
در شهریور ماه امسال ارزش ریالی 2455 فقره معامله مسکن انجام شده در تهران بالغ بر 2940 میلیارد تومان بود. بازار مسکن در اولین ماه سال 98  بر خلاف سال‌های پیش از آن شروع خوبی در معاملات است. در فروردین سال جاری 10 هزار 962 فقره قرارداد مسکن به ارزش 3160 میلیارد تومان در سامانه املاک و مستغلات کشور شد. یکماه بعد (اردیبهشت) تعداد معاملات مسکن تقریبا نصف شد؛‌ اما در مقابل ارزش معاملات در دومین ماه بهار 98 با توجه به افزایش قیمت رشد قابل توجهی داشت. در ماه مورد اشاره بر اساس آمار وزارت راه و شهرسازی ارزش معاملات به 13 هزار و 300 میلیارد تومان افزایش یافت، یعنی رشد 320 درصدی.
این در حالی بود که در خردادماه روند کاهشی معاملات  در بازار مسک نادامه داشت و در 31 روز آخرین ماه بهار 98 بالغ بر 4260 فقره معامله مسکن در سامانه کد رهگیری ثبت شد. ارزش معاملات نیز تقریبا سقوط 50 درصدی را تجربه کرد؛‌ در خرداد  امسال ارزش معاملات مسکن تهران 6880 میلیارد تومان بود.
در اولین ماه تابستان نیز روند کاهشی معاملات و ارزش ریالی آن ادامه داشت، به طوریکه در سامانه کد رهگیری برای تیرماه 98 بالغ بر 4260 فقره معامله به ارزش 5470 میلیارد تومان ثبت شد. در مرداد و شهریور نیز روند کاهشی ادامه داشت و ارزش معاملات این ماه‌ها به ترتیب 3670 میلیارد و 2940 میلیارد بود.
در مهرماه امسال اما روند کاهشی تغییر کرده و شاخص‌ها مقداری صعودی شده است؛ در این ماه تعداد معاملات صحیح مسکن شهر تهران با رشد حدود 20 درصدی به 2930 فقره و ارزش آن به 3630 میلیارد تومان (رشد 23.4 درصدی نسبت به شهریور 98) افزایش یافته است.
