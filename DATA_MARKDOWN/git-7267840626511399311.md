
# Винницкие гвардейцы на 90% обеспечены новейшей, современной техникой (видео)

Published at: **2019-11-06T07:28:00+00:00**

Author: ****

Original: [Главное™](https://glavnoe.ua/news/n357008191-vinnickie-gvardejcy-na-90-obespecheny-novejshej-sovremennoj-tehnikoj-(video))

Про це розповіли начальник Західного територіального управління генерал-лейтенант Олександр Набок та командир 8-го полку оперативного призначення полковник Богдан Вакулко голові Вінницької облдержадміністрації Владиславу Скальському під час відвідування військової частини.
Керівника області ознайомили із побутовими умовами військовослужбовців, облаштуванням кімнат підготовки офіцерів до занять, особливостями відпрацювання і проведення навчань на території частини, а також із зразками військової техніки.
Варто зазначити, що 90% військової техніки полку є новою та зберігається в належних умовах. На сьогодні продовжується будівництво частини ангарів під накриття.
Про основні завдання, які виконує військова частина поінформував командир військової частини полковник Богдан Вакулко: «З квітня 2014 року військовослужбовці частини виконують бойові завдання в зоні проведення АТО/ООС. Кожні три місяці здійснюються ротації, тільки 20 % проходять в частині строкову військову службу, а більшість особового складу – офіцери і контрактники. Порівняно з 2014 роком, значною мірою змінилось матеріально-технічне забезпечення. Сьогодні техніка на 90 % - нова. Також достатньо коштів виділяється обласною і місцевою владою на ремонт техніки та розвиток військової частини».
Загалом, у військовій частині вжито комплекс заходів, спрямованих на створення належних умов для підвищення боєздатності та ефективного виконання завдань з охорони громадського порядку, зокрема: відновлено озброєння та військова техніка, що була пошкоджена під час бойових дій; створено умови для несення служби та покращені побутові умови особового складу, проведено будівництво місць зберігання озброєння та військової техніки частини тощо.
Крім цього, на території військової частини знаходиться сучасний спортивний майданчик, що сприяє належному проведенню занять з фізичної підготовки військовослужбовців.
Коментуючи побачене, голова облдержадміністрації Владислав Скальський зауважив: «Особовий склад військової частини не лише забезпечує громадський порядок та гарантує безпеку жителів Калинівки, а й виконує завдання в районі проведення операції Об’єднаних сил. В тому, що військовослужбовці частини добре знають свою роботу, ми мали можливість переконатися під час подій дворічної давнини. Сьогодні я пересвідчився в тому, що військова частина забезпечена з матеріально-технічної точки зору, тож особливо важливо зберігати техніку в належному стані. На прикладі саме цієї частини ми бачимо співпрацю міста, району й обласної державної адміністрації, адже всі розуміють поточні потреби і разом вирішують усі проблеми, які виникають. Ми сьогодні пересвідчились в тому, що казарми знаходяться в гарному стані, їдальня відремонтована, належними є побутові умови для військовослужбовців. Насправді, дуже важливо, в яких умовах служать і ті юнаки, що проходять строкову службу, і ті, що на контракті. Починаючи з 2016 року, з обласного бюджету було виділено більше 5 мільйонів гривень на покращення матеріально-технічного забезпечення військової частини. У 2019 році для військової частини 3028 з обласного бюджету виділено 990 тисяч гривень і, безперечно, у бюджеті області на 2020 рік також будуть передбачені кошти».
Під час зустрічі очільник області спільно з керівництвом району та військової частини вшанували пам'ять військовослужбовців, які загинули у зоні проведення АТО/ООС.
