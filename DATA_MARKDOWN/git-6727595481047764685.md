
# മഹാരാഷ്ട്ര സര്‍ക്കാര്‍ രൂപീകരണവുമായി ബി.ജെ.പി; ഇന്ന് ഗവര്‍ണറെ കാണും

Published at: **2019-11-07T07:45:00+00:00**

Author: **ന്യൂസ് ഡെസ്‌ക്**

Original: [DoolNews](https://www.doolnews.com/maharashtra-government-formation-bjp-leaders-to-meet-governor-to-stake-claim565.html)

മുംബൈ: മഹാരാഷ്ട്രയില്‍ സര്‍ക്കാര്‍ രൂപീകരണം തര്‍ക്കമായി തുടരുമ്പോള്‍ ബി.ജെ.പി എം.എല്‍.എമാര്‍ ഇന്ന് ഗവര്‍ണറെ കാണും. സര്‍ക്കാര്‍ രൂപീകരണത്തിന് അവകാശം ഉന്നയിക്കാനാണ് ഇന്നത്തെ കൂടികാഴ്ച്ച.

        
          വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ
        
      
‘നിങ്ങള്‍ എങ്ങനെ ശ്രമിച്ചാലും വെള്ളം നമുക്ക് വേര്‍തിരിച്ചെടുക്കാന്‍ കഴിയില്ല. ശിവസേനയും ബി.ജെ.പിയും ഒറ്റകെട്ടാണ്. നല്ല വാര്‍ത്തക്കായി ‘ എന്നായിരുന്നു മുഖ്യമന്ത്രി ദേവേന്ദ്ര ഫഡ്‌നാവിസുമായി നടത്തിയ കൂടികാഴ്ച്ചക്ക ശേഷം ബി.ജെ.പി നേതാവ് പ്രതികരിച്ചത്. എന്നാല്‍ ഭൂരിപക്ഷം തെളിയിക്കാന്‍ ശിവസേന ഇപ്പോഴും ബി.ജെ.പിയെ വെല്ലുവിളിക്കുകയാണ്. നവംബര്‍ ഒന്നിന് സര്‍ക്കാരിന്റെ കാലാവധി അവസാനിക്കാനിരിക്കെയാണ് ബി.ജെ.പിയുടെ ഈ തിരക്കിട്ട നീക്കങ്ങള്‍.
നിധിന്‍ ഗഡ്ക്കരിയെ മുന്‍നിര്‍ത്തിയുള്ള നീക്കങ്ങളാണ് ഇപ്പോള്‍ ബി.ജെ.പി നടത്തുന്നത്.
അതേസമയം, തനിക്കോ തന്റെ പാര്‍ട്ടി വക്താക്കള്‍ക്കോ ഇതുവരെ ബി.ജെ.പിയില്‍നിന്നും അനുകൂല സന്ദേശം ലഭിച്ചിട്ടില്ലെന്ന് ശിവസേന നേതാവ് സഞ്ജയ് റാവത്ത് ആവര്‍ത്തിച്ചു. സഞ്ജയ് റാവത്ത് കഴിഞ്ഞ ദിവസം എന്‍.സി.പി അധ്യക്ഷന്‍ ശരദ് പവാറിനെ കണ്ടിരുന്നു.
ബി.ജെ.പി ഗവര്‍ണറെ കാണുന്നതിനായി തങ്ങള്‍ കാത്തിരിക്കുകയാണെന്നും അദ്ദേഹം പറഞ്ഞു. ബി.ജെ.പിയുടെ മുതിര്‍ന്ന നേതാക്കള്‍ ഗവര്‍ണറെ കണ്ട് പിന്തുണ അറിയിക്കുകയാണെങ്കില്‍ തങ്ങള്‍ സന്തോഷത്തിലാവുമെന്നും അദ്ദേഹം കൂട്ടിച്ചേര്‍ത്തു.

        
          ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ
        
      
