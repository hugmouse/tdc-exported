
# దాడులకు రెడీ అవుతున్న టెర్రరిస్టులు..మోదీని పరీక్షించేందుకే..

Published at: **2019-11-03T14:28:42+00:00**

Author: ****

Original: [Andhrajyothy](https://www.andhrajyothy.com/artical?SID=945402)

Ph: 88865 47666ప్రవేశం ఉచితం ADVT
న్యూఢిల్లీ: పాక్ ప్రేరేపిత ఉగ్రవాద సంస్థలు జెయిష్-ఏ-మహ్మద్, లష్కర్-ఏ-తోయిబాలు రాబోయే శీతాకాలంలో భారత్‌లో పెద్దఎత్తున దాడులు చేసేందుకు సన్నద్ధమవుతున్నాయని తాజా ఇంటెలిజెన్స్ నెవేదికలు చెబుతున్నాయి. జమ్ము కశ్మీర్‌లో అలజడులను సృష్టించటమే ఈ దాడుల లక్ష్యమని తెలుస్తోంది. వీటితో పాటు భారత్ ప్రధాని మోదీ ధైర్యస్థైర్యాలను పరీక్షించవచ్చని ఉగ్రవాదులు తలపోస్తున్నట్టు సమాచారం. ఈ దిశగా..ఉగ్రవాదులందరూ బహవల్‌పూర్‌లోని సంస్థ ప్రధాన కార్యాలయానికి రావాలంటూ జెయిష్ ఇప్పటికే ఆదేశాలు జారీ చేసిందని నిఘావర్గాలు తెలిపాయి.
 భారత్‌లో పెద్ద ఎత్తున దాడులు జరుగుతాయని లష్కర్-ఏ-తయిబా కమేండర్ అబూ ఉజైల్ ప్రకటించినట్టు కూడా తెలిసింది. కశ్మీర్ చరిత్రలో అక్టోబర్ 26కు ప్రాముఖ్యం ఉండటంతో ఆరోజు ఉగ్రవాదులను కశ్మీర్‌లోకి పంపించేందుకు ఉగ్రసంస్థలు మరోసారి సిద్ధమవుతున్నాయి. కశ్మీర్‌ను భారత్‌లో వీలీనం చేస్తూ అప్పటి జమ్మూకశ్మీర్ పాలకుడు ఇన్నూస్ట్రూమెంట్ ఆఫ్ ఎక్సెషన్‌పై అక్టోబర్ 26న సంతకం చేసిన విషయం తెలిసిందే. కాగా..జమ్ముకశ్మీర్, లద్దాఖ్‌లు కేంద్ర పాలిత ప్రాంతాలుగా ఏర్పాటైన నాటి నుంచీ దాడులకు తెగబడేందుకు ఉగ్రసంస్థలు ప్రయత్నించాయి. అయితే భారత్ రక్షాణ దళాలు ఉగ్రప్రయత్నాలను సమర్ధవంగా తిప్పికొట్టాయి. ఈ నేపథ్యంలో తమ ఉనికి చాటుకునేందుకే టెర్రరిస్టులు శీతాకాలంలో దాడులకు దిగేందుకు సిద్ధమవుతున్నట్టు సమాచారం.
