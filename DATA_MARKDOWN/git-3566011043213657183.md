
# تحریم اقتصادی، نماد اصلی جنگ استکبار با انقلاب اسلامی/ پیشرفت‌های ایران با تکیه بر نیروی جوان و انقلابی حاصل شده است

Published at: **2019-11-02T08:33:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543653.html/%D8%AA%D8%AD%D8%B1%DB%8C%D9%85-%D8%A7%D9%82%D8%AA%D8%B5%D8%A7%D8%AF%DB%8C--%D9%86%D9%85%D8%A7%D8%AF-%D8%A7%D8%B5%D9%84%DB%8C-%D8%AC%D9%86%DA%AF-%D8%A7%D8%B3%D8%AA%DA%A9%D8%A8%D8%A7%D8%B1-%D8%A8%D8%A7-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C--%D9%BE%DB%8C%D8%B4%D8%B1%D9%81%D8%AA-%D9%87%D8%A7%DB%8C-%D8%A7%DB%8C%D8%B1%D8%A7%D9%86-%D8%A8%D8%A7-%D8%AA%DA%A9%DB%8C%D9%87-%D8%A8%D8%B1-%D9%86%DB%8C%D8%B1%D9%88%DB%8C-%D8%AC%D9%88%D8%A7%D9%86-%D9%88-%D8%A7%D9%86%D9%82%D9%84%D8%A7%D8%A8%DB%8C-%D8%AD%D8%A7%D8%B5%D9%84-%D8%B4%D8%AF%D9%87-%D8%A7%D8%B3%D8%AA)

کارشناس برجسته سیاسی استان یزد گفت: آنجا که به نیروهای جوان، مومن، انقلابی و جهادی اعتماد کردیم درست نقطه پیشرفت ما هم در صنایع دفاعی و انرژی هسته‌ای و دیگر زمینه‌ها و کسب جایگاه‌های برتر در جهان بودیم.
به گزارش شبکه اطلاع رسانی راه دانا؛ غلامحسین دشتی در گفتگو با خبرنگار یزدرسا، با بیان اینکه رویدادهای روز 13 آبان هر کدام دلیلی بر مشروعیت مبارزه با استکبار است، گفت: تبعید حضرت امام(ره) که رژیم شاه با پشتوانه امریکا انجام داد، به شهادت رسیدن تعدادی از دانش آموزان در دوران انقلاب اسلامی توسط رژیم و کشف و تسخیر لانه جاسوسی امریکا که هم قبل از انقلاب در مدت حضور امریکا در ایران و هم بعد از انقلاب مرکز توطئه هم علیه ایران و هم کشورهای اسلامی در منطقه و مرکز هدایت کمک‌ها به سمت اسرائیل بود از جمله این رویدادهای این روز بود و با تسخیر لانه جاسوسی امریکا پایگاه مهم آنها در ایران و منطقه برای توطئه علیه ایران متلاشی شد و نتوانستند اقدامات جدی مانند کودتا و اخلال در بخش سیاسی و امنیت کشور داشته باشند.
وی ادامه داد: موضوع استکبارستیزی نه فقط به لحاظ سیاسی و در ارتباط با انقلاب اسلامی برای ما حائز اهمیت است بلکه مسئله استکبارستیزی جز مبانی اعتقادی ما است چون که مسئله شیطان به عنوان نماد استکبار بوده و در واقع مبارزه با آن جز مبانی اعتقادی ما است و همه پیامبران همراه با دعوت به توحید حتما موضوع مبارزه به طاغوت و استکبار هم داشتند و همیشه در طول تاریخ استکبار سعی بر آن داشته که با ارزش‌های انسانی، عدالت، ادیان آسمانی و با پیامبران الهی مقابله داشته باشد.
کارشناس برجسته سیاسی عنوان کرد: آنچه که امروز برای ما حائز اهمیت است مسئله حمایت استکبار جهانی از صهیونیست در منطقه، حمایت از جریان‌های تکفیری و داعش در منطقه و همچنین حمایت گسترده از همه کسانی است که علیه ایران توطئه می‌کنند و گذشته از همه اینها، امروز به صورت مشخص تحریم اقتصادی امریکا در واقع نماد اصلی جنگ استکبار جهانی با انقلاب اسلامی در منطقه است.
دشتی تصریح کرد: امریکایی‌ها در تمام مبازرات خود توفیقی نداشته‌اند و امروز که شاهد حوادث در عراق و لبنان هستیم بدیهی است که دلیل اصلی آن ناکامی‌هایی است که امریکایی‌ها در کشورهای منطقه و در مقابله با شکل گیری جبهه مقاومت داشته‌اند. بنابراین هم به لحاظ اعتقادی، تاریخی و هم به لحاظ شرایط کنونی استکبار مصمم هست که به تفکر انقلاب اسلامی در منطقه ضربه وارد کند و مانع از استقلال کشورهای اسلامی باشد،این روند با شکست مواجه می‌شود اما حوادث نشان می‌دهد امریکایی‌ها از حرکت خود درس نگرفتند و همچنان مصمم هستند که جبهه انقلاب اسلامی در منطقه را برکنار کنند.
این استاد داتشگاه با بیان اینکه عبرت و درس گرفتن ما از مجموعه تجربیاتی که در این چهل سال و قبل از انقلاب از امریکایی‌ها داریم مهم‌ترین نکته‌ای است که باید به آن توجه داشت، عنوان کرد:  سرنوشت این کشور را نباید به ارتباط با استکبار پیوند بزنیم، بالاترین دستاورد برجام آن این بود این بود که امریکایی‌ها از هر فرصتی برای ضربه زدن به انقلاب اسلامی استفاده می‌کنند.
دشتی ادامه داد: موضوع تعامل برای پیشرفت، به معنای وابسته شدن به امریکا نیست و موضوع تعامل جهانی در واقع به عنوان یک راهبرد مورد توجه ما است، اما اگر این تعامل اینگونه تعریف شود که بدون امریکا و بدون نظام استکباری پیشرفتی محقق نمی‌شود تجریه انقلاب اسلامی خلاف این را نشان می‌دهد آن جایی که ما در واقع منتظر اقدامات نظام استکباری بودیم همانجا پیشرفت‌های ما متوقف شده است و آنجا که به نیروهای جوان، مومن، انقلابی و جهادی اعتماد کردیم درست نقطه پیشرفت ما هم در صنایع دفاعی و دیگر صنایع مانند انرژی هسته‌ای و دیگر زمینه‌ها و کسب جایگاه‌های برتر در جهان بودیم و همه اینها با بی اعتنایی به نظام استکباری صورت گرفته است.
وی افزود: این تجریه بسیار روشن و مبارک را ما بایستی در حوزه اقتصادی هم به کار گیریم، به ظرفیت‌های داخلی و همچنین نیروهای بسیار شایسته، معتقد و جهادی در کشور تکیه کنیم و امروز پس از پشت سرگذاشتن دوران اوج تحریم در واقع در حال وارد شدن به مرحله تحکیم نظام اقتصادی کشور و آغاز رشد در این زمینه هستیم و اگر این روند را با همت و تلاش بیشتر بتوانیم ادامه دهیم که موفق هم می‌شویم یک اقدام پیشگیرانه‌ای در حوزه اقتصادی مانند حوزه دفاعی و سیاسی ایجاد می‌کنیم و بهترین شرایط برای تعامل جهانی در جایی که به نفع ایران است فراهم می‌شود و در پشت هر میز مذاکره‌ای که به نفع ایران است دولتمردان با اقتدار اقدام خواهند کرد.
معاون سابق سیاسی امنیتی استانداری یزد عنوان کرد: این امر برای ما ثابت شده است که تعامل جهانی در واقع جلب رضایت نظام استکباری نیست و هم اکنون بسیاری از کشورها مانند چین روسیه در حال جدا کردن سرنوشت اقتصادی سیاسی امنیتی خود از اروپا و به ویژه امریکا هستند و الگوی موفق در حال شکل‌گیری است و همه اتفاق نظر دارند که دوران سلطه‌گری‌ها، زورگویی‌ها و یک جانبه‌گری منطقه‌ای و حتی جهانی امریکا در حال افول است و قدرت‌های جدید سیاسی اقتصادی و فرهنگی که نمونه آن ایران اسلامی است در منطقه در حال شکل گیری است و نیازی به این نیست که سرنوشت کشوری مانند ایران را به خواسته‌های نظام استکباری که خود در حال افول است پیوند بزنیم.
انتهای پیام/
