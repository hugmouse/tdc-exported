
# رئیس فدراسیون عراق: به AFC تضمین امنیتی دادیم تا بازی با ایران در بصره برگزار شود

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696869/%D8%B1%D8%A6%DB%8C%D8%B3-%D9%81%D8%AF%D8%B1%D8%A7%D8%B3%DB%8C%D9%88%D9%86-%D8%B9%D8%B1%D8%A7%D9%82-%D8%A8%D9%87-afc-%D8%AA%D8%B6%D9%85%DB%8C%D9%86-%D8%A7%D9%85%D9%86%DB%8C%D8%AA%DB%8C-%D8%AF%D8%A7%D8%AF%DB%8C%D9%85-%D8%AA%D8%A7-%D8%A8%D8%A7%D8%B2%DB%8C-%D8%A8%D8%A7-%D8%A7%DB%8C%D8%B1%D8%A7%D9%86-%D8%AF%D8%B1-%D8%A8%D8%B5%D8%B1%D9%87-%D8%A8%D8%B1%DA%AF%D8%B2%D8%A7%D8%B1-%D8%B4%D9%88%D8%AF)


        ما به کنفدراسیون فوتبال آسیا تضمین امنیتی دادیم. امیدواریم با حمایت هواداران در دیدار با ایران و بحرین برنده شویم.
      
رئیس فدراسیون فوتبال عراق اعلام کرد که به کنفدراسیون فوتبال آسیا تضمین امنیتی دادیم تا بازی ها در بصره برگزار شود.به گزارش  فارس، تیم ملی فوتبال کشورمان در چهارمین بازی خود در مرحله انتخابی جام جهانی 2022 قطر در تاریخ 23 آبان به مصاف عراق می رود.
در این راستا عبدالخالق مسعود، رئیس فدراسیون فوتبال عراق در مصاحبه تلویزیونی با برنامه «الملاعب» تاکید کرد: دیدار تیم ملی عراق با ایران در ورزشگاه بصره برگزار می شود و ما به کنفدراسیون فوتبال آسیا تضمین امنیتی دادیم. امیدواریم با حمایت هواداران در دیدار با ایران و بحرین برنده شویم.
