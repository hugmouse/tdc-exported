
# هنوز چند نفر یارانه می‌گیرند؟

Published at: **2019-11-05T12:09:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620007/%D9%87%D9%86%D9%88%D8%B2-%DA%86%D9%86%D8%AF-%D9%86%D9%81%D8%B1-%DB%8C%D8%A7%D8%B1%D8%A7%D9%86%D9%87-%D9%85%DB%8C%E2%80%8C%DA%AF%DB%8C%D8%B1%D9%86%D8%AF)


        مدیرعامل سازمان هدفمندی یارانه ها با بیان اینکه در هر ماه ۷۸ میلیون و ۲۰۰ هزار نفر در هرماه یارانه نقدی دریافت می‌کنند گفت: از ابتدای اجرای قانون هدفمندکردن یارانه ها تاکنون ۱۰۴ مرحله یارانه نقدی پرداخت شده است.
      

        آفتاب‌‌نیوز :
      
 اکبر ایزدی با بیان این مطلب اعلام کرد: از ابتدای اجرای قانون هدفمندکردن یارانه ها تاکنون حدود ۸ میلیارد نفر یارانه نقدی دریافت کرده‌اند و در هر ماه حدود ۳۵۵۰ میلیارد تومان یارانه نقدی پرداخت می شود.
به گزارش سازمان برنامه و بودجه، وی ادامه داد: با توجه به گستره پرداخت یارانه نقدی در سراسر کشور و نیز اهمیت فوق العاده آن، تمامی منابع و مصارف سازمان هدفمندسازی یارانه ها براساس نظرات و مصوبات مجلس محترم شورای اسلامی دریافت و هزینه می گردد، ضمن آنکه نهادهای نظارتی از جمله دیوان محاسبات کشور و سازمان بازرسی کشور نیز در آن نظارت کامل می نمایند.
وی با اشاره به عملکرد سازمان هدفمندسازی یارانه ها در زمینه کاهش فقر خاطرنشان کرد: در بودجه عمومی کشور مبلغ ۸۴,۰۰۰ میلیارد ریال به منظور کاهش فقر مطلق در نظر گرفته شده است که تا پایان مهر ماه سال جاری مبلغ ۴۹,۴۶۶ میلیارد ریال در اختیار دستگاه های حمایتی از جمله کمیته امداد امام خمینی (ره) و سازمان بهزیستی کشور قرار گرفته است. که در هر ماه علاوه بر یارانه نقدی به حسابشان واریز می‌گردد.
جزئیات عملکرد ۷ ماهه مصارف هدفمندی/ پرداخت ۲۶۰۰ میلیارد تومان به سلامتمدیرعامل سازمان هدفمند سازی یارانه‌ها با اشاره به جزئیات عملکرد ۷ ماهه مصارف هدفمندی یارانه‌ها گفت:‌ تاکنون ۲۶۰۰ میلیارد تومان به طرح تحول سلامت اعتبار داده شده است.
اکبر ایزدی درباره عملکرد هفت ماهه سازمان هدفمندی سازی یارانه‌ها اظهار داشت: طبق تبصره ۱۴ قانون بودجه سال جاری این سازمان در جهت مصارف تعیین شده مبالغی را هزینه کرده است و تاکنون بالغ بر ۲۵ هزار ۶۹۵ میلیارد تومان یارانه نقدی و غیر نقدی پرداخت شده است.
مدیرعامل سازمان هدفمند سازی یارانه‌ها با بیان اینکه یکی از مواد قانونی بودجه مربوط به کاهش فقر مطلق است، ‌ گفت: طبق قانون در این مدت ۴ هزار و ۹۴۶ میلیارد تومان بدین منظور هزینه شده است. همچنین طرح تحول سلامت ۲ هزار ۶۰۰ میلیارد تومان دریافت کرد.
وی در مورد پرداختی به کشاورزان نیز بیان داشت:‌ در رابطه با خرید تضمینی گندم از کشاورزان بالغ بر ۳۴۴۰ میلیارد تومان هزینه شده است. علاوه بر موارد فوق ۲ هزار ۸۵ میلیارد تومان برای سایر اهداف مندرج در ماده ۷۹ قانون برنامه ششم توسعه تخصیص یافت.
ایزدی در پاسخ به این سوال که حمایت‌ها و کمک سازمان هدفمندسازی یارانه‌ها در سال جاری چقدر بوده است، بیان داشت: مبلغ ۳۰۰ میلیارد تومان به وزارت علوم و تحقیقات بابت تامین غذای دانشجویان و مبلغ ۴۰ میلیارد تومان به سازمان زندان ها و اقدامات تامینی و امنیتی بابت تامین غذای زندانیان پرداخت شد.
مدیرعامل سازمان هدفمندی سازی یارانه‌ها با اشاره به اینکه به زودی ۱۵ میلیارد تومان بابت تامین غذای دانشجویان به وزارت بهداشت، درمان و آموزش پزشکی کشور پرداخت می‌شود، یادآور شد: مبلغ ۱۶۰ میلیارد تومان بابت کمک به رزمندگان معسر هزینه و همچنین مبلغ ۱۵۰ میلیارد تومان در جهت کمک به مسکن محرومان به نهادهای حمایتی پرداخت شد.
وی در مورد دیگر هزینه‌های انجام شده عنوان کرد: مبلغ ۲۲۵ میلیارد تومان در جهت کمک به حمل و نقل ریلی کشور و بیش از ۵۰ میلیارد تومان در جهت کمک به تولید و اشتغال هزینه از جمله این موارد است.
ایزدی تاکید کرد: سازمان هدفمندسازی یارانه ها در سال ۱۳۹۸ همانند سال گذشته حتی یک ریال از بودجه عمومی استفاده نکرده است و در طرح تحول سلامت، کاهش فقر مطلق و خرید تضمینی گندم نیز کمک های قابل توجهی به بودجه عمومی کشور از محل منابع ناشی از اجرای قانون هدفمندکردن یارانه ها کرده است.
