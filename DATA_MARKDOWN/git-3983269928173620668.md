
# Les jugadores de la selecció australiana de futbol cobraran com l'equip masculí

Published at: **2019-11-05T11:46:59+00:00**

Author: **Imma Pedemonte**

Original: [CCMA](https://www.ccma.cat/esport3/les-jugadores-de-la-seleccio-australiana-de-futbol-cobraran-com-lequip-masculi/noticia/2960991/)

Ho han aconseguit. Les jugadores de la selecció australiana de futbol, les "Matildas", cobraran el mateix que els seus homòlegs de l'equip masculí. A més, per primera vegada, tindran una divisió equitativa dels ingressos comercials: la meitat del 40 per cent que generen homes i dones, i també la meitat del 40 per cent que els pertoca en premis. Igualment tindran dret a una part, per igual, dels ingressos audiovisuals i també per la venda d'entrades, on l'equip masculí en genera més.
Aquest nou acord històric de paritat salaria ha estat aprovat per la Federació Australiana de futbol. El sindicat de futbolistes no ha volgut fer cap comentari dels detalls de l'acord, però sí que ha confirmat que s'estava treballant en aquest tema des de fa temps. L'anunci de l'acord, que només està pendent de la firma, es farà públic en els pròxims dies.
