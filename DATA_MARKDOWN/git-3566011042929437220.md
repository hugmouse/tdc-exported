
# دستاوردهای برجام فقط شعار بود/هیچ اعتمادی به امریکایی ها وجود ندارد

Published at: **2019-11-04T18:29:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544972.html/%D8%AF%D8%B3%D8%AA%D8%A7%D9%88%D8%B1%D8%AF%D9%87%D8%A7%DB%8C-%D8%A8%D8%B1%D8%AC%D8%A7%D9%85-%D9%81%D9%82%D8%B7-%D8%B4%D8%B9%D8%A7%D8%B1-%D8%A8%D9%88%D8%AF-%D9%87%DB%8C%DA%86-%D8%A7%D8%B9%D8%AA%D9%85%D8%A7%D8%AF%DB%8C-%D8%A8%D9%87-%D8%A7%D9%85%D8%B1%DB%8C%DA%A9%D8%A7%DB%8C%DB%8C-%D9%87%D8%A7-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF)

مردم کهگیلویه و بویراحمد می گویند: آزمون برجام و مذاکرات مستقیم با آمریکا فرصتی برای اثبات بدعهدی‌های دولتمردان آمریکایی و عدم پایبندی این کشور به تعهدات خود با ایران اسلامی بود.
به گزارش شبکه اطلاع رسانی راه دانا به نقل از صبح زاگرس در چند سال گذشته وقتی به سخنان مقام معظم رهبری توجه می‌کنیم یکی از مواردی که ایشان در سخنرانی‌هایشان به ویژه بعد از توافقاتی که در برجام صورت گرفته است، تکرار می‌کنند، عدم اعتماد به غرب و آمریکا است.
بنابراین آمریکا از گذشته تا به امروز با رفتار متناقض و عهدشکنی های فراوان باعث عدم اعتماد ایران اسلامی نسبت به خود شده ، به طوری که با توجه به فرمایشات مقام معظم رهبری و مواضع قاطع ایشان، اعتماد به سردمداران آمریکایی امری غیرممکن است و افرادی که سعی بر بزک چهره سیاسی آمریکا دارند به نوعی خائن محسوب می‌شوند.
مردم کهگیلویه و بویراحمد معتقدند که سیر حوادث اخیر ثابت کرد که علی رغم پشتیبانی بی‌سابقه و بی‌نظیر نظام اسلامی از روند مذاکرات، آمریکا به هیچ‌وجه قابل اعتماد نیست و برجام بهانه ای برای فشار بیشتر به ملت بزرگ ایران شد؛
درادامه نظرات مردم استان در خصوص نتایج اعتماد به آمریکا و برجام در معیشت و زندگی مردم را مشاهده می کنید.
