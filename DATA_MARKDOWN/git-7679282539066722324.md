
# भागलपुर में युवकों ने हथियार के बल पर परिवार को बंधक बना महिला से किया गैंगरेप

Published at: **2019-11-06T08:25:22+00:00**

Author: **नाथनगर(भागलपुर), हिन्दुस्तान प्रतिनिधि**

Original: [https://www.livehindustan.com](https://www.livehindustan.com/bihar/bhagalpur/story-gang-rape-with-woman-after-hostage-her-family-on-gun-point-in-bhagalpur-2834710.html)

भागलपुर के मधुसूदनपुर थाना क्षेत्र के एक गांव में महिला से सामूहिक दुष्कर्म करने का मामला सामने आया है। महिला के आवेदन पर पुलिस ने प्राथमिकी दर्ज कर उसे मेडिकल के लिए भेज दिया है। आवेदन में पीड़िता ने बताया है कि सोमवार देर रात पौने 12 बजे रामपुर खुर्द ब्राह्मण टोला के बिहारी मिश्रा, महमतपुर गांव के रवि तांती और काशी तांती उसके घर घुस गए और हथियार के दम पर पूरे परिवार को बंधक बना लिया। इसके बाद बारी-बारी से सभी ने मेरे साथ दुष्कर्म किया। थोड़ी देर बाद बाद रवि और काशी के पिता मन्नू तांती भी आकर अपने बेटों को उसे जान से मारने को कहा। थोड़ी देर में शांति देवी, सुलेखा देवी और नेहा कुमारी आयीं और दुपट्टा से गला दबाकर जान से मारने की कोशिश की। किसी तरह उसने दुपट्टा हटाकर जान बचाई। इसके बाद रवि, काशी और मन्नू ने तीन राउंड फायरिंग की। सभी ने केस करने पर पति समेत उसे जान से मारने की धमकी भी दी। गोली की आवाज सुनकर ग्रामीण दौड़े। ग्रामीणों को आता देख सभी भाग निकले। 
मधुसूदनपुर थानाध्यक्ष मनीष कुमार ने बताया कि पीड़िता के आवेदन पर मामला दर्ज कर लिया गया है। मामले की जांच की जा रही है।  
