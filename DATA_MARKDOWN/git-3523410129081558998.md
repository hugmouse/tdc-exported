
# 
        کشور عراق نباید به سمت هرج ومرج کشیده شود
      

Published at: **2019-11-01T14:30:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/637374/%DA%A9%D8%B4%D9%88%D8%B1-%D8%B9%D8%B1%D8%A7%D9%82-%D9%86%D8%A8%D8%A7%DB%8C%D8%AF-%D8%A8%D9%87-%D8%B3%D9%85%D8%AA-%D9%87%D8%B1%D8%AC-%D9%88%D9%85%D8%B1%D8%AC-%DA%A9%D8%B4%DB%8C%D8%AF%D9%87-%D8%B4%D9%88%D8%AF)

به گزارش بولتن نیوز، نماینده آیت الله سیستانی درباره حوادث اخیر این کشور بار دیگر بیانیه ای صادر کرد. این بیانیه توسط احمد الصافی نماینده ایشان در کربلا قرائت شد .
در این بیانیه آمده است: با توجه به استمرار تظاهرات عراق در این هفته، شاهد درگیری های خشنوت بار بین معترضان و نیروهای امنیتی بودیم، که این امر منجر به ریخته شدن خون بی گناهان و زخمی شدگان از هر دو طرف بودیم. همچنین شاهد آتش زدن موسسات دولتی و غیر دولتی بودیم. این خون های ریخته شده برای ما ارزشمند است و نباید کشوربه سمت آشوب و ویرانی سوق داده شود.
خون‌های پاکی که طی هفته‌های گذشته بر زمین ریخت، برای همه ما ارزشمند بود و ضرورت دارد تا برای جلوگیری از ریخته شدن خون‌های بیشتر تلاش شود و هرگز اجازه نداد کشور به پرتگاه‌های درگیری داخلی و هرج و مرج و ویرانی کشانده شود و این امر ممکن است در صورتی که همه برای حل بحران کنونی با مقاصد صادقانه و دل‌های پاک با دوستی ورزیدن به عراق و اشتیاق و پایبندی به آینده آن همکاری کنند.
مرجعیت دینی بار دیگر بر موضع شناخته شده خود در محکومیت تعدی به تظاهرات مسالمت جو و تمام انواع خشونت غیر قابل توجیه و ضرورت بازخواست کسانی که دست به چنین اقداماتی زدند، تاکید کرده و همچنین بر ضرورت اینکه طرف‌های ذیربط، نیروهای رزمی با هر عنوانی را وارد موضوع تعامل با اعتصابات و تظاهرات مسالمت آمیز از ترس کشانده نشدن به سمت خشونت بیشتر نکنند، تصریح می‌کند.
احترام به اراده عراقی‌ها در مشخص کردن نظام سیاسی و اداری کشورشان از طریق برگزاری همه پرسی درباره قانون اساسی و انتخابات دوره‌ای مجلس نمایندگان اصلی است که مرجعیت دینی به آن پایبند بوده و از زمانی که نظام سابق تغییر کرد بر این مسئله تاکید کرده و امروز هم تاکید می‌کند که اصلاحات ضرورت حتمی است، همانطور که قبلا هم بارها در این زمینه صحبت شد، اما هر گونه اصلاحات ضروری که باید در این زمینه انجام شود، به انتخاب ملت عراق با تمام طیف‌ها و قشرهای آن در سرتاسر کشور است نه شخص یا گروه یا طرف مشخص یا طرف منطقه‌ای بین المللی که بخواهد اراده عراقی‌ها را در این زمینه مصادره کرده و نظرش را بر آنها تحمیل کند.
مرجعیت عالی دینی عراق در پایان آورده است : ما از همه طرف‌ها دعوت می‌کنیم که به حال و آینده عراق بیندیشند و تغییرات گذرا یا منافع خاص مانع اتخاذ تصمیم درست از سوی آنها در آنچه خیر و صلاح و شکوفایی کشور در آن است، نشود و خداوند هدایتگر به سمت درستی و راستی است .
