
# دستگیری 2 نفر از عاملان ترور یک پلیس در شیراز

Published at: **2019-11-05T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/696999/%D8%AF%D8%B3%D8%AA%DA%AF%DB%8C%D8%B1%DB%8C-2-%D9%86%D9%81%D8%B1-%D8%A7%D8%B2-%D8%B9%D8%A7%D9%85%D9%84%D8%A7%D9%86-%D8%AA%D8%B1%D9%88%D8%B1-%DB%8C%DA%A9-%D9%BE%D9%84%DB%8C%D8%B3-%D8%AF%D8%B1-%D8%B4%DB%8C%D8%B1%D8%A7%D8%B2)

معاون اجتماعی فرماندهی انتظامی استان فارس گفت: ۲ نفر از عاملان به شهادت رساندن سرهنگ عباس بهروزی، در شیراز دستگیر شدند.
به گزارش ایرنا؛ سرهنگ کاووس محمدی، سه شنبه در گفت و گو با خبرنگاران افزود: این 2 متهم امروز (چهاردهم آبان 98) در پی انجام عملیات پلیسی در شیراز دستگیر شدند.
معاون اجتماعی فرماندهی انتظامی استان فارس ادامه داد: متهمان برای تکمیل تحقیقات با هماهنگی دستگاه قضایی در اختیار پلیس آگاهی فارس قرار گرفتند و هم اینک علت و انگیزه این ترور در دست بررسی است.
سی ام تیرماه 98 سرهنگ عباس بهروزی، یکی از کارکنان پلیس استان فارس هنگام عزیمت به محل کار در مقابل منزلش مورد سوء قصد و اصابت گلوله قرار گرفت و به شهادت رسید، پیکر این شهید بزرگوار سی و یکم تیرماه تشییع و به خاک سپرده شد.
