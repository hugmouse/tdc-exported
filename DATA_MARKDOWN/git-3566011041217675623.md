
# لزوم حضور حماسی مردم در راهپیمایی 13 آبان/استکبار ستیزی باید به نسل جوان و نوجوان کشور منتقل شود

Published at: **2019-11-01T21:10:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543880.html/%D9%84%D8%B2%D9%88%D9%85-%D8%AD%D8%B6%D9%88%D8%B1-%D8%AD%D9%85%D8%A7%D8%B3%DB%8C-%D9%85%D8%B1%D8%AF%D9%85-%D8%AF%D8%B1-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-13-%D8%A2%D8%A8%D8%A7%D9%86-%D8%A7%D8%B3%D8%AA%DA%A9%D8%A8%D8%A7%D8%B1-%D8%B3%D8%AA%DB%8C%D8%B2%DB%8C-%D8%A8%D8%A7%DB%8C%D8%AF-%D8%A8%D9%87-%D9%86%D8%B3%D9%84-%D8%AC%D9%88%D8%A7%D9%86-%D9%88-%D9%86%D9%88%D8%AC%D9%88%D8%A7%D9%86-%DA%A9%D8%B4%D9%88%D8%B1-%D9%85%D9%86%D8%AA%D9%82%D9%84-%D8%B4%D9%88%D8%AF)

آیین عبادی _ سیاسی نماز جمعه ظهر امروز با حضور پرشور اقشار مختلف جامعه در شهر کرمانشاه و شهرستان‌های استان کرمانشاه برگزار شد.
به گزارش شبکه اطلاع رسانی راه دانا؛ به نقل از شبکه اطلاع رسانی مرصاد، نماز عبادی - سیاسی جمعه، همچون هفته های گذشته در استان کرمانشاه برگزار شد، اینک مشروح خطبه ها را با هم می خوانیم:
 

        لزوم حضور حماسی مردم در راهپیمایی 13 آبان
      
 آیت الله مصطفی علما در خطبه های این هفته نماز جمعه کرمانشاه، اظهار داشت: نکته اساسی همه معصومین که سبب خوف خلفا شده این است مردم به سمت ائمه جذب می شدند زیرا آنها مرجع بصیرت و آگاهی مردم بودند از همین رو خلفا نمی توانستند این را تحمل کنند.
وی افزود: امام رضا(ع ) به هیچ مسئله ای ورود نکرد تنها فرمودند کلمه «لا اله الا الله حصنی» به این معنا که کلمه توحید اساس همه ابعاد زندگی است.
نماینده ولی فقیه در استان کرمانشاه با تاکید بر اینکه اگر بخواهیم مصون بمانیم باید در چارچوب کلمه توحید گام برداریم، خاطرنشان کرد: شرط حصن بودن کلمه لا اله الا الله این است که مفسر آن معصومین(ع ) باشد وگرنه داعش با این کلمه و با الله اکبر سر می برید.
آیت الله علما گفت: دهم آبان سالروز شهادت آیت الله قاضی طباطبائی، نخستین شهید محراب در تبریز است، که از اوایل انقلاب در متن مبارزه قرار داشتند و مردم تبریز را رهبری می کردند.
وی عنوان کرد: آیت الله قاضی طباطبایی تالیفات بسیاری داشتند و عموزاده مرحوم علامه طباطبایی بودند که مورد توجه حضرت امام خمینی(ره ) بودند.
نماینده ولی فقیه در استان کرمانشاه عنوان کرد: همچنین ۱۱ آبان سالروز تیرباران طیب بود که روز تیرباران وی از سوی حوزه علمیه و مراجع تقلید تعطیل اعلام شد زیرا جرم وی دفاع از امام(ره ) بود.

        ضرورت حضور جدی و حماسی مردم در یوم الله ۱۳ آبان
      
آیت الله علما با گرامیداشت یوم الله ۱۳ آبان بیان داشت: ۱۳ آبان سالروز تبعید امام راحل(ره ) به ترکیه در سال ۴۳ همچنین کشتار دانش‌آموزان در سال ۵۷ و تسخیر لانه جاسوسی و مبارزه با استکبار در سال ۵۸ بوده بنابراین باید در راهپیمایی ۱۳ آبان حضوری جدی داشته باشیم.
نماینده ولی فقیه در استان کرمانشاه با بیان اینکه روز هشتم ربیع نیز سالروز شهادت امام حسن عسگری(ع) و آغاز امامت حضرت مهدی (عجل الله) است، افزود: به فرموده امام راحل(ره ) باید مناسبت ها را گرامی بداریم و این مناسبتها را فراموش نکنیم.

        هیچ گاه سلاح مبارزه با استکبار را بر زمین نمی گذاریم
      
آیت الله علما گفت: هیچ گاه سلاح مبارزه با استکبار را بر زمین نمی گذاریم زیرا ایستادگی در برابر استکبار توصیه امام خمینی(ره ) بوده است.
امام جمعه کرمانشاه با بیان اینکه به فرموده مقام معظم رهبری کار حسینی امروز ایستادگی در مقابل دنیای پوشالی استکبار است، عنوان کرد: تاکنون با ایستادگی در برابر استکبار ضرر نکرده ایم.
وی گفت: معظم له در مراسم دانش آموختگی دانشجویان دانشگاه پدافند هوایی حفظ امنیت را مسئولیت مقدس نیروهای مسلح جمهوری اسلامی ایران بر شمردند و فرمودند نیروهای مسلح باید امنیت نظام را حفظ کنند زیرا حفظ امنیت مقدس ترین کار و در اولویت است.

        دشمن برای سلب امنیت کشورهای اسلامی برنامه ریزی کرده است/ مطالبات در چارچوب ساختارهای قانونی پیگیری شود
      
نماینده ولی فقیه در استان کرمانشاه خاطرنشان کرد: دشمنان می خواهند امنیت کشورهای عراق و لبنان و دیگر کشورهای منطقه را خدشه دار کنند همچنین در حال طراحی نقشه هایی برای سلب امنیت در کشورهای اسلامی هستند بنابراین باید همگی در برابر آن ها هوشیار باشیم زیرا هیچ چیز مانند امنیت نیست.
آیت الله علما گفت: رهبر انقلاب خطاب به مسئولان عراق و ایمان فرمودند دلسوزان و سیاستمداران و فرهیختگان باید ناامنی عراق و لبنان را علاج کنند مردم این کشورها هم بدانند که مطالبات به حق آن ها پیگیری شود.
وی با تاکید بر اینکه این مطالبات در چارچوب ساختارهای قانونی پیگیری شود و نباید ساختارها بر هم زده شود، افزود: این کشورها باید حق مردم و جوانان را تامین کنند.
امام جمعه کرمانشاه گفت: باید بصیرت و آگاهی و هوشیاری خود را در برابر دشمنانی چون آمریکا، اسرائیل و عربستان سعودی حفظ کنیم.
 

         استکبار ستیزی باید به نسل جوان و نوجوان کشور منتقل شود
      
حجت الاسلام عسگری در خطبه های نماز جمعه این هفته شهرستان با اشاره به آغاز امامت امام زمان(عج) اظهار داشت : کلان ترین راهبرد جمهوری اسلامی ایران در زمان غیبت خدمت به مردم و انتظام عملی نیازمند گسترش افق دید مسئولان و کارگزاران نخبگان و به تبع آنها همه افراد جامعه است. وی افزود: بایددر مسئولین و نخبگان ومردم پرهیز از از افتادن در دام تمدن غرب و فراموش نکردن عهدی که با مردم و شهداء بسته اند و داشتن دید و نگرش ماموریت انگیزشی نزدیک نگاری ظهور وجود داسته باشد . 
حجت الاسلام عسگری در ادامه با اشاره به یوم الله ۱۳ آبان گفت: ۱۳ آبان یکی از نقطه های عطف کشور در  تاریخ انقلاب  اسلامی است که در این روز اتفاقات مهم و تاثیر گزاری رخ داده است .
خطیب جمعه موقت شهرستان اذعان داشت: دستگیری و تبعید حضرت امام خمینی(ره) به ترکیه اولین اتفاق مهم و تاثیر گزار انقلاب اسلامی است که در ۱۳ آبان سال ۱۳۴۳ اتفاق افتاده و نقطه شروع فعالیتهای انقلابی امت ایران است. 
عسگری اضافه کرد : کشتار دانش آموزان در دانشگاه تهران توسط عمال رژیم پهلوی از دیگر وقایع مهمی است که در سیزده آبان اتفاق افتاده است و به همین مناسبت هفته بسیج دانش آموزی نام گرفت. 
وی تصریح کرد: تسخیر لانه جاسوسی آمریکا بدست دانشجویان پیرو خط امام در سال ۱۳۵۸ از دیگر اتفاقات مهم سیزده آبان است که امام(ره) در اهمیت آن می فرمایند تسخیر لانه جاسوسی آمریکا انقلاب دوم ملت ایران است .
امام جمعه شهرستان سرپلذهاب اذعان داشت : بانگاه به قرآن وتاکید بر حفظ شعائر الهی واسلامی است که باید این مناسبتها را گرامی داشت و باحفظ این شعار است که سنت الهی باقی می ماند و بصیرت نسبت مسائل زیاد می شود .
عسگری تاکید کرد : مناسبتهایی همچون یوم الله سیزده آبان برای آشنایی نسل جوان با انقلاب اسلامی باید زنده نگهداشته شود و برای جوانان تبیین شود لذا ۱۳ آبان نقطه عطفی در بصیرت افزایینسل جوان ونوجوان کشور است .
وی با اشاره به سخنان امام راحل(ره) و رهبر انقلاب اسلامی افزود : وصیت امام راحل(ره) این است که هیچوقت سلاح مبارزه با استکبار زمین نگذارید و تا آخرین نفس علیه دولت و سیاست آمریکا مبارزه کنید تا دستش از منطقه کوتاه شده و با کمک به مبارزان راه آزادی آمریکا را شکست دهیم.
وی ادامه داد : مقام معظم رهبری نیز کار حسینی امروز را درایستادگی و مقاومت در برابر تمام دنیای پوشالی استکبار می دانند لذا استکبار ستیزی و مقاومت اسلامی سرآغاز افول و فروپاشی آمریکا واستکبار خواهدبود .
حجت الاسلام عسگری درادامه با اشاره به هلاکت امیر خودخوانده داعش اذعان داشت: هلاکت بغدادی باید درس عبرتی برای تمام کسانی باشد که دل به آمریکا بسته اند و باید بجای دلبستن به آمریکا به نیروی ایمان ووعده حق الهی و به مردم خود دل ببندند همانطوری که انقلاب اسلامی این کار را کرد البته راه پیروزی غیر از این وجودندارد.
امام جمعه شهرستان سرپلذهاب همچنین به هفته وقف اشاره کرد و گفت: وقف یک سنت الهی است که باید آن را گرامی بداریم زیرا وقف از جمله اعمالی است که اجر و ثواب آن حتی پس از مرگ نیز قطع نمی شود .
 

         ۱۳ آبان نماد بصیرت ملت ایران اسلامی است
      
حجت الاسلام والمسلمین علی بهمنی در خطبه های نمازجمعه این هفته شهرستان صحنه با بیان اینکه شرف اسلام شیعه است، عنوان  کرد: امروز عزت اسلام به شیعه های آن است.وی در ادامه با بیان اینکه مساجد ما باید کانون تصمیم گیری های نورانی باشند، تصریح کرد: مساجد از دوران پیامبر(ص) تاکنون مرکز تحول و تصمیم گیری های مهم بوده است.حجت الاسلام بهمنی اشاره ای به روز ۱۳ آبان ماه داشت و خاطر نشان کرد: ۱۳ آبان درواقع نماد بصیرت ملت ایران اسلامی محسوب می‌شود که باید آن را قدر دانست.امام جمعه موقت شهرستان صحنه گفت: نابودی ابوبکر بغدادی یک حرکت در راستای سیاست وارونه آمریکا است، خود ترامپ نیز در سخنرانی اش  اعلام کرد داعش را آمریکا ایجاد کرده بود.وی یادآور شد: برای همه ثابت شد که داعش از بین رفته است به همین دلیل سرکرده آن در یک پناهگاه خودش راپنهان کرده بود .مدیر مدرسه علمیه امیر المومنین(ع) شهرستان صحنه اشاره ای به اعتراضات اخیر مردم لبنان و عراق داشت و گفت : دست عربستان در این بی نظمی ها کاملا مشخص است.
 
انتهای پیام/
