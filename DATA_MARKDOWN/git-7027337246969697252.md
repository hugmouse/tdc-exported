
# 9 زخمی براثر واژگونی پراید در یزد

Published at: **2019-11-07T00:00:00+00:00**

Author: **عصر ايران**

Original: [عصر ايران](https://www.asriran.com/fa/news/697159/9-%D8%B2%D8%AE%D9%85%DB%8C-%D8%A8%D8%B1%D8%A7%D8%AB%D8%B1-%D9%88%D8%A7%DA%98%DA%AF%D9%88%D9%86%DB%8C-%D9%BE%D8%B1%D8%A7%DB%8C%D8%AF-%D8%AF%D8%B1-%DB%8C%D8%B2%D8%AF)

مدیر روابط‌عمومی سازمان اورژانس استان یزد گفت: بر اثر واژگونی یک دستگاه پراید در کیلومتر ۱۲ جاده ابرکوه به دهشیر تفت ۹ نفر زخمی شدند.
سیدحسین طباطبایی شامگاه چهارشنبه در گفت و گو با ایرنا افزود: این حادثه ساعت ۶:۴۱ صبح امروز اتفاق افتاد که مصدومان به بیمارستان منطقه منتقل شدند.
روزانه حدود ۴۰۰ هزار دستگاه خودرو در جاده‌های استان یزد تردد می‌کنند.
استان یزد ۶۸۱ کیلومتر بزرگراه، ۶۵۷ کیلومتر راه اصلی، ۹۸۰ کیلومتر راه فرعی، ۲هزار و ۲۵۰ کیلومتر راه روستایی دارد که از مجموع راه‌های آن هزار و ۲۶۷ کیلومتر جزو راه‌های شریانی و ملی است.
یزد در بحث طول راه‌های شریانی رتبه ۱۰ کشوری را دارد، از لحاظ طول بزرگراه در جایگاه هشتم، طول راه اصلی در رتبه ۱۴، طول راه‌های فرعی در جایگاه ۱۵ و طول راه روستایی رتبه ۲۲ کشوری رادار است.
یزد بر اساس آمار سال ۱۳۹۵، یک‌میلیون و ۱۳۸ هزار نفر جمعیت دارد و این استان در مسیر کریدور شمال - جنوب و شرق و غرب کشور قرار دارد.
مرکز شهرستان ابرکوه ۱۴۰ کیلومتری شهر یزد قرار دارد.
