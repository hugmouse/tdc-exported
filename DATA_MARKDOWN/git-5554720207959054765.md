
# सारा अली खान और अपने ब्रेकअप की बात पर भड़के अभिनेता कार्तिक आर्यन

Published at: **2019-11-05T08:41:44+00:00**

Author: **JKR Staff**

Original: [Janta Ka Reporter](http://www.jantakareporter.com/hindi/kartik-aaryan-reacts-to-break-up-reports-with-sara-ali-khan/271417/)

इन दिनों सारा अली खान और कार्तिक आर्यन के ब्रेकअप की ख़बरे मीडिया की सुर्खियों में बनी हुई है। दोनों के ब्रेकअप को लेकर कई अटकलें सामने आ रही थीं, जिस पर हाल ही में खुद कार्तिक आर्यन ने भी अपना रिएक्शन दिया है। कार्तिक आर्यन ने कहा कि उन्होंने अनन्या पांडे के साथ खाना क्या खा लिया तो सब पूछने लगे।
पिंकविला की रिपोर्ट के मुताबिक, हाल ही में एक मैगज़ीन कवर लॉन्च के इवेंट में, कार्तिक आर्यन से सारा अली खान के साथ ब्रेकअप की खबरों के बारे में पूछा गया। इस पर, कार्तिक ने थोड़ा घबराहट के साथ जवाब दिया और कहा कि, “दो रोटियां अनन्या के साथ क्या तोड़ लीं, सब पूछने लगे। मैंने बॉलीवुड के महानायक अमिताभ बच्चन के साथ एक विज्ञापन किया था, जिसे मैंने अपने इंस्टाग्राम पर भी शेयर किया था। लेकिन किसी ने भी इस बारे में एक भी बात नहीं पूछी।”
इस दौरान अभिनेता ने मीडिया के सवालों को चकमा देने की कोशिश की। इसी इवेंट में, कार्तिक ने अपनी आने वाली फिल्म ‘पति पत्नी और वो’ के बारे में भी बात की और कहा कि वह फिल्म करने से घबरा रहे थे।
बता दें, कुछ दिनों पहले खबर आई थी कि कार्तिक आर्यन ने फोटोग्राफर्स से सारा अली खान और उनकी साथ में फोटो न लेने का अनुरोध किया था। क्योंकि वह बॉलीवुड में अपने काम से पहचान बनाना चाहते हैं।
वहीं, वर्क फ्रंट की बात करें तो कार्तिक आर्यन जल्द ही फिल्म ‘पति पत्नी और वो’ में नजर आने वाले हैं। हाल ही में इस फिल्म का ट्रेलर रिलीज हुआ है, जिसे लोगों ने खूब पसंद किया है। फिल्म में कार्तिक आर्यन के साथ एक्ट्रेस अनन्या पांडे और भूमि पेडनेकर भी मुख्य भूमिका में नजर आएंगी। इसके अलावा कार्तिक आर्यन ‘दोस्ताना 2’ और ‘भूल भुलैया 2’ में मुख्य भूमिका निभाते दिखाई देंगे।
