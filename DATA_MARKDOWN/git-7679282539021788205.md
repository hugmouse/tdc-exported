
# दिवाली बीतने के बाद सोने ने पार किया 40 हजार का लेवल, जानें आज का रेट

Published at: **2019-11-01T10:48:45+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/business/story-gold-price-crossed-40000-level-first-time-after-diwali-know-today-gold-rate-2826813.html)

अंतरराष्ट्रीय स्तर पर पीली धातु में तेजी और डॉलर के मजबूत होने से घरेलू स्तर पर त्योहारी मांग खत्म होने के बावजूद शुक्रवार को दिल्ली सरार्फा बाजार में दोनों कीमती धातुओं ने लंबी छलांग लगाई। सोना 435 रुपये की तेजी से दो माह के बाद 40 हजार से ऊपर निकल गया जबकि चांदी 410 रुपये चमक कर 48 हजार रुपये के पार हो गयी।  
सोना स्टैंडर्ड 435 चढ़कर 40,145 रुपये प्रति 10 ग्राम पर पहुंच गया और इस दौरान चांदी में भी काफी तेजी देखी गयी और वह 410 रुपये की तेजी लेकर 48,100 रुपये प्रति किलो पहुंच गयी। 
पांच सितंबर के बाद यह पहली बार है जब सोना 40 हजार के पार पहुंचा है। पांच सितंबर को सोना 40,470 रुपये तक पहुंचा था। 
लंदन एवं न्यूयॉर्क से मिली जानकारी के अनुसार आज सोना हाजिर 0.50 डॉलर चढ़कर 1,512.35 डॉलर प्रति औंस पर रहा। हालांकि दिसंबर का अमेरिकी सोना वायदा 0.40 डॉलर प्रति औंस घटकर 1,511.00 डॉलर प्रति औंस पर रहा।  
अंतरराष्ट्रीय बाजार में चाँदी में मामूली तेजी रही। चाँदी हाजिर 0.005 डॉलर चढ़कर 18.75 डॉलर प्रति औंस बोली गयी। जसजस
स्थानीय बाजार में आज सोना स्टैंडर्ड 435 रुपये चढ़कर 40,145 रुपये प्रति दस ग्राम पर रहा। सोना बिटुर भी इतनी ही तेजी लेकर 39,975 रुपये प्रति दस ग्राम पर रहा। आठ ग्राम वाली गिन्नी में भी 100 रुपये की तेजी देखी गयी और वह  30,300 ग्राम के भाव पर रही।
चाँदी हाजिर में भी काफी तेजी देखी गयी। यह पिछले दिवस की तुलना में 410 रुपये चढ़कर 48,100 रुपये प्रति किलोग्राम बोली गयी। चाँदी वायदा में भी बढ़त दर्ज की गयी और यह 312 रुपये की तेजी के साथ 46,576 रुपये प्रति किलोग्राम बोली गयी। सिक्का लिवाली और बिकवाली गत दिवस के क्रमश: 920 रुपये और 930 रुपये प्रति सैकड़ा के भाव पर टिके रहे।
आज दोनों कीमती धातुओं के भाव इस प्रकार रहे :-सोना स्टैंडर्ड प्रति 10 ग्राम..... 40,145 रुपयेसोना बिटुर प्रति 10 ग्राम .......39,975 रुपयेचाँदी हाजिर प्रति किलोग्राम.....48,100 रुपयेचांदी वायदा प्रति किलोग्राम.....46,576 रुपयेसिक्का लिवाली प्रति इकाई ... 920 रुपये  सिक्का बिकवाली प्रति इकाई... 930 रुपयेगिन्नी प्रति आठ ग्राम............. 30,300 रुपयेसोने और चांदी के दाम में आई तेजी, जानें आज का रेट
