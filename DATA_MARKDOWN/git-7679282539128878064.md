
# आज से लागू हो जाएंगे ये चार नए बदलाव, जानें आप पर होगा क्या असर

Published at: **2019-11-01T03:17:51+00:00**

Author: **नई दिल्ली, लाइव हिन्दुस्तान टीम**

Original: [https://www.livehindustan.com](https://www.livehindustan.com/national/story-these-4-rules-changed-from-1-november-must-know-it-2826442.html)

1 नवंबर से कई बदलाव लागू होने जा रहे हैं। इसमें बैंकिंग सेवाओं, डिजिटल भुगतान सहित अन्य चीजें शामिल हैं। दूरसंचार सेवा प्रदाता कंपनी एयरसेल की सेवाएं शुक्रवार से पूरी तरह बंद हो जाएंगी। वहीं, दिल्ली-मेरठ एक्सप्रेस-वे पर चालकों को दोगुना टोल चुकाना पड़ेगा। एक रिपोर्ट...
1. दिल्ली-मेरठ एक्सप्रेस-वे पर टोल दोगुनादिल्ली-मेरठ एक्सप्रेस-वे पर शुक्रवार से सफर महंगा हो जाएगा। एनएचएआई ने उद्घाटन के एक माह के अंदर ही टोल दर दोगुना करने का निर्णय लिया है। पिलखुवा टोल प्लाजा पर बढ़ी दर वसूली जाएगी। इसका भार करीब 40 हजार वाहन चालकों पर पड़ेगा।
वाहन                                          टोल                                     मासिक पास                                     पहले            अब                         पहले                  अब                                    एक तरफ      दोनों तरफ                   एक तरफ          दोनों तरफ
कार, जीप, वैन
और हल्के वाहन               70     105     125    200                  2290                  4095
हल्के व्यावसायिक वाहन,
सामान ढोने वाले हल्के वाहन
तथा मिनी बस                110    165       200     300                 3695                  6615
बस और ट्रक                   230    350       415      625                 7745                13860
व्यावसायिक वाहनों
(थ्री एक्सल)                    255    380         455    680                  8450                 15118
भारी मशीन और भारी
वाहन                             365    545          650    980                  12145                21630
2. डिजिटल भुगतान करना सस्ता होगाबैंक और अन्य सेवा प्रदाता 1 नवंबर से उपभोक्ताओं से डिजिटल भुगतान पर एमडीआर या अन्य शुल्क नहीं वसूलेंगे। यह सुविधा उन संस्थानों को मिलेगी जिनका टर्नओवर 50 करोड़ रुपये से ज्यादा का है और उन्हें डिजिटल भुगतान किया गया हो।
3. एयरसेल के नंबर आज से बंददूरसंचार सेवा प्रदाता कंपनी एयरसेल की सेवाएं 1 नवंबर से पूरी तरह बंद कर दी जाएंगी। साल 2018 की शुरुआत में एयरसेल ने कड़ी प्रतिस्पर्धा के चलते अपनी सेवाएं बंद करने का ऐलान किया था। उस वक्त कंपनी के करीब सात करोड़ उपभोक्ता थे।
4. बैंकों में जमा और एफडी पर ब्याज दर में कमीएसबीआई के बचत खातों में जमा पर ब्याज दर घट जाएगी। साथ ही एफडी पर ब्याज की नई कटौती भी प्रभावी हो जाएगी। बैंक के इस फैसले का असर 42 करोड़ ग्राहकों पर होगा। एक लाख रुपये तक के जमाधन पर ब्याज की दर 0.25 फीसदी घटाकर 3.25 फीसदी कर दी गई है। एक लाख रुपये से ज्यादा अगर आपके बचत खाते में बैलेंस है तो उस पर ब्याज अब रेपो रेट के अनुसार मिलेगा।
