
# Радник президента США заявив Конгресу, що нічого незаконного в розмові Трампа із Зеленським не почув

Published at: **2019-11-01T11:47:00+00:00**

Author: ****

Original: [НВ](https://nv.ua/ukr/world/countries/radnik-trampa-zayaviv-kongresu-shcho-ne-pomitiv-nichogo-nezakonnogo-v-yogo-rozmovi-iz-zelenskim-50051071.html)

Про це повідомляє The Hill із посиланням на джерело, інформоване про його свідчення, які Моррісон давав не публічно.
«Я хочу відразу прояснити, у мене не виникало побоювань про те, що там сталося щось незаконне», - заявив, за даними видання Моррісон під час слухань.
Він також стверджував, що не сумнівався в точності стенограми розмови, опублікованій Білим домом.
При цьому джерело повідомило, що радник президента США ухилився від прямої відповіді на питання конгресменів, чи вважає він, що в розмові точно все було законно.
Слухання з Моррісоном за зачиненими дверима тривали більше восьми годин.
Нагадаємо, у США ініційована процедура імпічменту Трампа. Причиною стала підозра американського президента в тиску на Зеленського під час телефонної розмови. Трамп нібито наполягав на початку розслідування в Україні справи щодо сина Джо Байдена. Байден - конкурент Трапма на президентських виборах в США у 2020 році. І нібито важелем впливу на Україну була затримка надання військової допомоги, про яку просив Київ через війну на Донбасі.
У травні 2014 року син віце-президента США Хантер Байден став членом ради директорів української газодобувної компанії Burisma Holdings.
В американській пресі писали про конфлікт інтересів: нібито батько чинить тиск на Україну для викорінення корупції, а син отримує гроші в українській компанії.
Хантер Байден пропрацював у Бурісмі до квітня 2019 року.
Під тиском звинувачень Білий дім був змушений опублікувати стенограму розмови Трампа із Зеленським, яка підтвердила, що Трамп просив Зеленського «розібратися» в питанні, пов'язаному з Байденом.
