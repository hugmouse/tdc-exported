
# 
        عرضه نسخه اولیه رابط کاربری EMUI 10 برای برخی گوشی‌های هوآوی
      

Published at: **2019-11-04T11:15:00+00:00**

Author: **بولتن نیوز | bultannews.com**

Original: [بولتن نیوز | bultannews.com](https://www.bultannews.com/fa/news/638016/%D8%B9%D8%B1%D8%B6%D9%87-%D9%86%D8%B3%D8%AE%D9%87-%D8%A7%D9%88%D9%84%DB%8C%D9%87-%D8%B1%D8%A7%D8%A8%D8%B7-%DA%A9%D8%A7%D8%B1%D8%A8%D8%B1%DB%8C-emui-10-%D8%A8%D8%B1%D8%A7%DB%8C-%D8%A8%D8%B1%D8%AE%DB%8C-%DA%AF%D9%88%D8%B4%DB%8C%E2%80%8C%D9%87%D8%A7%DB%8C-%D9%87%D9%88%D8%A2%D9%88%DB%8C)

شرکت هوآوی یکی از شرکت‌های بسیار بزرگ چینی است که تمرکز اصلی آن برروی طراحی و ساخت تلفن‌های همراه بوده و در چند سال اخیر توانسته است پیشرفت بسیار خوبی داشته باشد. گوشی‌های این شرکت به دلیل ارزان قیمت‌تر بودن نسبت به سایر شرکت‌ها از محبوبیت بالایی برخوردار بوده و این شرکت در سال‌های اخیر به یکی از شرکت‌های پرطرفدار تبدیل شده است. اما چند ماه پیش این شرکت از سوی آمریکا تحریم شد که به این ترتیب شرکت گوگل اعلام کرد که خدمات اصلی خود به این شرکت‌ را از دسترس خارج خواهد کرد و گوشی‌های جدید این شرکت از خدمات گوگل پشتیبانی نخواهند کرد.
شرکت هوآوی نیز هنگام معرفی گوشی جدید خود اعلام کرد که این گوشی از سرویس‌های گوگل استفاده نخواهند کرد و کاربران این تلفن‌همراه برای نصب نرم افزار، به جای استفاده از فروشگاه گوگل پلی، باید از فروشگاه هوآوی نرم افزارهای مورد نظر خود را دانلود کنند.
ظاهرا هوآوی به تحریم‌های آمریکا توجهی نداشته و قصد دارد نسخه دهم اندروید خود را برای برخی از گوشی‌های جدید عرضه شده در سال 2019 منتشر کند. به تازگی شرکت هوآوی نسخه اولیه رابط کاربری EMUI 10 را برای کاربران کشور چین عرضه کرده است و کاربرانی که از نرم افزار Huawei’s Beta app استفاده می‌کنند، می‌توانند رابط کاربری جدید هوآوی که به نسخه جدید اندروید این شرکت یعنی اندروید ۱۰ مربوط می‌شود را دریافت کنند.
این نسخه اولیه برای گوشی‌های Mate 20، Mate 20 Lite، Mate 20 Pro، Mate 20 X، P30 Lite، Nova 5T، P Smart 2019 و P Smart + 2019 در حاضر در دسترس کاربران قرار استفاده کننده از نسخه اولیه نرم‌افزارهای هوآوی قرار دارد و کاربران این گوشی‌ها می‌توانند این نسخه جدید را دریافت کنند؛ هنوز مشخص نیست که با دریافت این نسخه اولیه دسترسی کاربران به خدمات گوگل محدود خواهد شد یا همچنان کاربران به خدمات گوگل دسترسی خواهند داشت.
