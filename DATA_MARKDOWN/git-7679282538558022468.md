
# Delhi Pollution: जावड़ेकर का दिल्ली सरकार पर बड़ा हमला, कहा-1500 करोड़ रुपये विज्ञापन पर खर्च कर दिए

Published at: **2019-11-04T05:45:12+00:00**

Author: **नई दिल्ली, लाइव हिन्दुस्तान टीम**

Original: [https://www.livehindustan.com](https://www.livehindustan.com/national/story-delhi-pollution-central-minister-prakash-javadekar-big-attack-on-delhi-government-said-spent-1500-crores-on-advertising-2830844.html)

केन्द्रीय मंत्री प्रकाश जावड़ेकर ने सोमवार को दिल्ली की अरविंद केजरीवाल सरकार पर बड़ा हमला बोला है। जावड़ेकर ने कहा कि केन्द्र सरकार ने किसानों की मदद के लिए 1100 करोड़ दिए हैं। दिल्ली सरकार प्रदूषण कम करने के लिए किसानों को 1500 करोड़ क्यों नहीं देती जो विज्ञापन पर खर्च किए हैं। 
उन्होंने कहा कि पहले दिल्ली सरकार बताए कि सीपीसी के आदेशों का कितना पालन किया। हमारी सरकार ने किसानों को 1100 करोड़ रुपये दिए आपने क्या दिया। हमने 22 लाख किसानों को 40 हजार मशीन दी है। लेकिन दिल्ली सरकार ने सिर्फ विज्ञापन पर 1500 करोड़ रुपये खर्च कर दिए। विज्ञापन की जगह प्रदूषण पर खर्च करते। 1500 करोड़ रुपये किसानों को दे देते तो प्रदूषण कम होता।  

        
          दिल्ली में आज से ऑर्ड-ईवन शुरू, ऐसे लागू होगा नियम
        
      
जावड़ेकर ने कहा कि हर चीज के लिए सरकार जिम्मेदार नहीं है। सरकार सिफ प्रतिनिधि है, हमें खुद की भी जिम्मेदारी भी लेनी चाहिए। 
उन्होंने कहा कि रसायन उद्योग के उद्यमी और महारथी मिलने आए थे और मैंने उनसे कहा है अगर उनका पॉल्यूशन लोड नहीं बढ़ता है तो बार-बार मंत्रालय आने की जरूरत नहीं है। मंत्री ने कहा कि जैसे आज प्लास्टिक कलेक्ट नहीं किया जाता और रियूज के लिए नहीं जाता है। उसी तरह से कैमिकल फैक्ट्रीज को पानी की भी बचत करनी चाहिए और पुर्ननिर्माण करना चाहिए।
उन्होंने कहा कि पॉल्यूशन जनता को तकलीफ देने वाली समस्या है। मंत्री पद संभालते ही मैंने पांचों राज्यों के मुख्यमंत्री और सचिवों की बैठक शुरू की। इसको लेकर आठ बैठक हो चुकी है और नौंवी बैठक जल्द होगी। उन्होंने कहा कि पीएम नरेंद्र मोदी भी इस प्रदूषण की समस्या को लेकर चिंतित है और थाईलैंड में होने के बावजूद उन्होंने इस मसले पर बातचीत की है। उन्होंने बताया कि कल पीएमओ सचिव स्तर की बातचीत हुई थी और वह आज फिर होगी। 
