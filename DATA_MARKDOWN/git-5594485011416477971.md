
# Връчиха наградите „Най-добър строител“ на Областното представителство на КСБ – София

Published at: **2019-11-01T18:48:00+00:00**

Author: ****

Original: [Blitz.bg](https://blitz.bg/obshtestvo/stolitsa/vrchikha-nagradite-nay-dobr-stroitel-na-oblastnoto-predstavitelstvo-na-ksb-sofiya_news706764.html)

https://blitz.bg/obshtestvo/stolitsa/vrchikha-nagradite-nay-dobr-stroitel-na-oblastnoto-predstavitelstvo-na-ksb-sofiya_news706764.html Blitz.bg
По традиция след успешния строителен сезон Областното представителство на Камарата на строителите в България в София (ОП на КСБ – София) отбеляза Димитровден. На събитието, което се състоя в „София хотел Балкан“, бяха връчени отличията в ежегодния конкурс „Най-добър строител”, който ОП на КСБ – София, провежда сред своите членове. Домакин на тържеството беше инж. Любомир Качамаков, член на Изпълнителното бюро и на Управителния съвет (УС) на КСБ, председател на ОП на КСБ – София.„2019 г. се очертава като много добра за строителния бранш, статистиката сочи ръст от над 17 процента. Реализираните от софийските строители множество обекти от различен мащаб дават всички основания да определим отминаващата година като успешна и за ОП София“. С тези думи инж. Любомир Качамаков приветства строителите.Зам.-министърът на регионалното развитие и благоустройството инж. Валентин Йовев поздрави присъстващите по повод празника на строителя. „Искам да отбележа изключителното си удовлетворение от добрата комуникация между нашите две институции“, сподели той и допълни, че за нея допринася общият стремеж към развитие на България.„Вие сте тези, които променят страната ни, за да има тя европейски облик и жизнената среда да става все по-добра. В този многостранен процес нашата родина притежава ключовите фактори, необходими за развитие на успешни бизнес процеси, икономически и инвестиционни проекти“, подчерта още зам.-министърът.Сред официалните гости на събитието бяха още зам.-кметовете на Столичната община Дончо Барбалов и доц. д-р Тодор Чобанов, Здравко Здравков, главен архитект на София, проф. Стоян Братоев, изп. директор на „Метрополитен” ЕАД, инж. Галина Василева, ръководител на Управляващия орган на Оперативна програма „Транспорт и транспортна инфраструктура“.В ежегодния конкурс „Най-добър строител” в категория „Малки предприятия с оборот до 5 млн. лв.” първото място е за  „Мико – Д“ ООД. Техни подгласници са „Ивком-63“ ЕООД, а трети останаха „ЕМ – ЕМИЛ МИТЕВ“ ЕТ. Призовете им връчи инж. Любомир Качамаков.Церемонията продължи с раздаването на отличията в категория „Средни предприятия с оборот от 5 до 20 млн. лв.“. Тук първото място бе отредено на „Интерхолд“ ЕООД. Наградата им връчи зам.-кметът на СО Дончо Барбалов. „София расте и става все по-красива и това е резултат на добрата работа на строителните фирми“, сподели той.На второ място е „Хидромат“ ООД, които получиха грамотата си от проф. Стоян Братоев, изп. директор на „Метрополитен” ЕАД. Той подчерта, че софийското представителство на Камарата на строителите е едно от най-авторитетните в страната.Третото място отиде при „Бултермстрой“ ЕООД.Победител в следващата група „Големи предприятия с оборот от 20 до 50 млн. лв.“ е „Райкомерс Конструкшън“ ЕАД. Наградата беше дадена от главния архитект на София арх. Здравко Здравков.„Строителството е факторът, който може да промени градската среда. Това, което ще Ви пожелая, е по-малко проблеми с администрацията, аз ще положа повече усилия в тази насока“, каза той.Инж. Галина Василева, ръководител на Управляващия орган на Оперативна програма „Транспорт и транспортна инфраструктура“, връчи приза на „ТАЛ Инженеринг“ ЕООД за второ място в категорията. „Искам да поздравя фирмите, които работят в София, защото ние всички се гордеем с тях. Пожелавам им успехи и нови проекти, които да правим заедно и да се радваме на резултатите от тях“, сподели Василева.Третата позиция в категорията е за „КАРО Трейдинг“ ООД.Голямата награда в категория „Много големи предприятия с оборот над 50 млн. лв.“ е за „Геострой“ АД. Приза им връчи зам.-министърът на регионалното развитие и благоустройството инж. Валентин Йовев. Събитието бе реализирано с партньорството на:„Геострой“ АД, „Райкомерс Конструкшън“ ЕАД, „Команс“ АД, „Каро Трейдинг“ ООД, „Аква Конструкшън“ ЕООД, „Кредит Чойс“ ЕООД, „Хидрострой“ АД, „НИКМИ“ АД, „БИАД-С” ООД, „ТАНГРА - AB“ ООД, „Хидромат“ ООД, „Пайп Систем“ АД, „Планекс Билд” ООД, „HTI България” ЕООД, Шато Бургозоне 
