
# Σπουδαία νίκη με ανατροπή για τον ΑΠΟΕΛ

Published at: **2019-11-07T21:25:07+00:00**

Author: **Ιωάννης Καράγιωργας**

Original: [euronews](https://gr.euronews.com/2019/11/07/apoel-spoudaia-niki-epi-tis-qarabaq-sto-europa-league)

Ο ΑΠΟΕΛ μπήκε για τα καλά στο κόλπο της πρόκρισης στους «32» του Γιουρόπα Λιγκ, μετά την σπουδαία επικράτηση επί της Καραμπάγκ στο «ΓΣΠ» της Λευκωσίας με 2-1.
Η κυπριακή ομάδα βρέθηκε πίσω στο σκορ μόλις στο 10ο λεπτό, με γκολ του Μεντβέντεφ, όμως με εξαιρετικό ποδόσφαιρο, ειδικά στο δεύτερο ημίχρονο, γύρισε το ματς και μπήκε σε θέση οδηγού για τη δεύτερη θέση στον πρώτο όμιλο της διοργάνωσης.
Στο 59ο λεπτό o Σόουζα ισοφάρισε σε 1-1 και στο 88' ήρθε η λύτρωση μετά από γυριστό του Εφραίμ και κόντρα στον Ιωάννου.
Πλέον ο ΑΠΟΕΛ είναι δεύτερος με 4 βαθμούς, όσους έχει και η Καραμπάγκ, αλλά ευνοείται στην ισοβαθμία και έχει να παίξει με τη Ντουντελάνζ εκτός έδρας και τη Σεβίλλη εντός την τελευταία αγωνιστική.
