
# انتخاب بازرس جدید انجمن روزنامه‌نگاران مسلمان

Published at: **2019-11-02T15:52:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544211.html/%D8%A7%D9%86%D8%AA%D8%AE%D8%A7%D8%A8-%D8%A8%D8%A7%D8%B2%D8%B1%D8%B3-%D8%AC%D8%AF%DB%8C%D8%AF-%D8%A7%D9%86%D8%AC%D9%85%D9%86-%D8%B1%D9%88%D8%B2%D9%86%D8%A7%D9%85%D9%87-%D9%86%DA%AF%D8%A7%D8%B1%D8%A7%D9%86-%D9%85%D8%B3%D9%84%D9%85%D8%A7%D9%86)

طی برگزاری نوبت دوم نشست سالانه اعضای مجمع عمومی انجمن روزنامه‌نگاران مسلمان، بازرس جدید این انجمن انتخاب شد.
به گزارش شبکه اطلاع رسانی راه دانا؛ مقداد ذکی‌زاده سخنگوی انجمن روزنامه‌نگاران مسلمان درباره برگزاری نشست این انجمن گفت: نوبت دوم نشست سالانه اعضای مجمع عمومی انجمن روزنامه‌نگاران مسلمان صبح امروز با حضور نماینده وزارت کشور  و مشارکت تعدادی از اعضای این مجمع برای انتخاب بازرس جدید برگزار شد.
وی افزود: پس از انکه در 30 مهرماه نوبت اول نشست سالانه اعضای مجمع عمومی انجمن روزنامه‌نگاران مسلمان به حد نصاب کافس نرسید که به همین دلیل طبق اساسنامه 10 روز بعد نوبت دوم نشست سالانه اعضای مجمع عمومی انجمن روزنامه نگاران مسلمان صبح امروز با حضور تعدادی از اعضای این مجمع برای انتخاب بازرس جدید برگزار شد.   ذکی‌زاده ادامه داد: در ابتدای این نشست، سید نظام الدین موسوی دبیرکل انجمن روزنامه نگاران مسلمان گزارشی از روند فعالیت‌های یک ساله انجمن به اعضای مجمع ارائه کرد؛ موسوی تهیه و تنظیم اساسنامه جدید به درخواست وزارت کشور، ایجاد 24 دفتر نمایندگی انجمن در سراسر کشور، اتخاذ مواضع نسبت به رویدادهای سیاسی و صنفی  داخلی و خارجی، برگزاری نشست‌هایی با موضوعات داخلی و بین المللی را از جمله فعالیت‌های یکسال گذشته انجمن روزنامه‌نگاران مسلمان برشمرد.   وی افزود: در ادامه این نشست با حضور نماینده وزارت کشور انتخابات مجمع برای انتخاب بازرس اصلی انجمن برگزار شد.   ذکی‌زاده اظهار کرد: در انتخابات این دوره از مجمع آقایان حبیب‌الله ترکاشوند از خبرگزاری فارس، مهدی مشکینی خبرگزاری تسنیم و امین صبحی از نشریه نشاط برای حضور کاندیدا شده بودند که براساس نتایج حاصله، آقای امین صبحی به عنوان بازرس اصلی و مهدی مشکینی به عنوان بازرس علی‌البدل از سوی اعضای مجمع عمومی انجمن روزنامه‌نگاران مسلمان انتخاب شدند.
