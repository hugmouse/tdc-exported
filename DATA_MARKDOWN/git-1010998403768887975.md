
# БСП подкрепя Мая Манолова за касиране на вота

Published at: **2019-11-05T15:26:00+00:00**

Author: **btvnovinite.bg**

Original: [bTV Новините](https://btvnovinite.bg/mestnite2019/bsp-podkrepja-maja-manolova-za-kasirane-na-vota.html)

Изпълнителното бюро на БСП реши да подкрепи Мая Манолова в искането ѝ за касиране на изборите в София.
Решението е било взето на днешното заседание на ИБ, научи bTV.
БСП няма законово право да иска касиране, това може да направи само ИК на Мая Манолова, но социалистите застават политически зад това искане заради твърденията за нарушения по време на изборите.
Вчера на пресконференция лидерът на левицата Корнелия Нинова заяви, че инициативният комитет на Манолова има право да иска касиране на резултатите от балотажа в София, а днес се очакваше и официално потвърждаване на подкрепата.
От щаба на Мая Манолова поискаха повторно гласуване, след като изразиха съмнения, че резултатът в полза на Йорданка Фандъкова е бил манипулиран с помощта на купени гласове и надписани протоколи.
