
# സിപിഎം പ്രവര്‍ത്തകര്‍ക്കെതിരെ യുഎപിഎ ചുമത്തിയ നടപടി ശരിവച്ച് ഐജി

Published at: **2019-11-02T15:45:00+00:00**

Author: **veena**

Original: [Anweshanam | Part of A.N.N News Private Limited](http://anweshanam.com/index.php/kerala/news/ig-ashok-yadav-on-uapa-cpm-workers-kozhikode-)

കോഴിക്കോട്:  സിപിഎം പ്രവര്‍ത്തകര്‍ക്കെതിരെ യുഎപിഎ ചുമത്തിയ നടപടി ശരിവച്ച് ഐജി. യുഎപിഎ വകുപ്പുകള്‍ ചുമത്തിയത് തെളിവുകളുടെ അടിസ്ഥാനത്തിലാണ്. കൂടുതല്‍ പരിശോധന നടത്തുമെന്നും ഐജി അശോക് യാദവ് പറഞ്ഞു. മാവോയിസ്റ്റ് ലഘുലേഖയുടെ പേരിലാണ് രണ്ടു പേര്‍ക്കെതിരെ യുഎപിഎ ചുമത്തിയത്. അറസ്റ്റിൽ മുഖ്യമന്ത്രി ഡിജിപിയോട് വിശദീകരണം ചോദിച്ചിരുന്നു. ഡിജിപിയുടെ നിർദേശപ്രകാരമാണ് ഐജി പന്തീരാങ്കാവ് പൊലീസ് സ്റ്റേഷനിൽ നേരിട്ടെത്തി വിവരങ്ങൾ ശേഖരിച്ചത്. 
യുഎപിഎയ്ക്കെതിരെ സിപിഐയും രഗത്തെത്തി. യുഎപിഎ ചുമത്തിയത് ഇടതുസര്‍ക്കാരിന് കളങ്കമെന്ന് ബിനോയ് വിശ്വം. പൊലീസിനെ നിയന്ത്രിച്ചില്ലെങ്കില്‍ യുഎപിഎയ്ക്ക് എതിരായ ഇടതുനിലപാട് സംശയിക്കപ്പെടുമെന്നും ബിനോയ് വിശ്വം പറഞ്ഞു.  മാവോയിസ്റ്റുകളെ വധിച്ചതിനെ അപലപിച്ച് ലഘുലേഖ വിതരണം ചെയ്ത രണ്ട് സിപി.എം പ്രവര്‍ത്തകരെ യു.എ.പി.എ ചുമത്തി അറസ്റ്റ് ചെയ്തു. കോഴിക്കോട് പന്തീരാങ്കാവില്‍ ലഘുലേഖ വിതരണം ചെയ്ത താഹ ഫസല്‍ , അലന്‍ ശുഹൈബ് എന്നിവരാണ് അറസ്റ്റിലായത്. യു.എ.പി.എ ചുമത്തിയതിനെതിരെ സി.പി.എമ്മിൽ പ്രതിഷേധം ശക്തമാണ്. 
 അലന് ശുഹൈബ്   തിരുവണ്ണൂരിലും  താഹ ഫസല് പാറമ്മല് ബ്രാഞ്ചിലും  അംഗവുമാണ്. അലൻ നിയമ വിദ്യാർത്ഥിയും താഹ ജേർണലിസം വിദ്യാർത്ഥിയുമാണ്. പിണറായി വിജയന്റേത് ഫാസിസ്റ്റ് ഭരണമാണെന്ന് ആരോപിച്ച് രൂക്ഷവിമർശനങ്ങൾ ലഘുലേഖയിലുണ്ട്. ഇന്നലെ രാത്രിയാണ് അറസ്റ്റ്. ഇന്ന് പുലർച്ചെ പോലീസ് ഇരുവരുടെയും വീട്ടിൽ റെയ്ഡ് നടത്തിയ നോട്ടീസുകളും പുസ്തകങ്ങളും കണ്ടെത്തിയിട്ടുണ്ട്. അതേസമയം അറസ്റ്റിലായവര്ക്ക് മാവോയിസ്റ്റ് ബന്ധമില്ലെന്ന് ബന്ധുക്കള് പറയുന്നു. 
യുഎപിഎ ചുമത്തിയതിനെതിരെ പാർട്ടി പ്രദേശിക ഘടകത്തിൽ പ്രതിഷേധം ശക്തമാണ്. തികഞ്ഞ അവധാനതയോടെ മാത്രമേ യുഎപിഎ ചുമത്താൻ പാടുള്ളു എന്ന് സിപിഎം ജില്ലാസെക്രട്ടറി പി. മോഹനൻ പ്രതികരിച്ചു. അറസ്റ്റിലായവർക്ക് മാവോയിസ്റ്റു ബന്ധങ്ങൾ ഉണ്ടെങ്കിൽ പാർട്ടിയിൽ ഉണ്ടാകില്ലെന്നും നേതൃത്വം അറിയിച്ചു.
ഏത് സാഹചര്യത്തിൽ ആണ് അറസ്റ്റെന്നും യുഎപിഎ ചുമത്തിയത് സംബന്ധിച്ചും ഡിജിപിയോട് മുഖ്യമന്ത്രി റിപ്പോർട്ട്‌ ആവശ്യപെട്ടിട്ടുണ്ട്. മാവോയിസ്റ്റു വേട്ടയിലൂടെ പ്രതിരോധത്തിലായ സർക്കാർ പാർട്ടിയെ കൂടി പ്രതിരോധത്തിലാക്കിയാണ് യുഎപിഎ ചുമത്തിയിരിക്കുന്നത്. 
