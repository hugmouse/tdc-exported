
# ఉద్యోగులకు డీఏ మంజూరు చేశాం: కేసీఆర్

Published at: **2019-11-02T20:37:01+00:00**

Author: ****

Original: [Andhrajyothy](https://www.andhrajyothy.com/artical?SID=944645)

Ph: 88865 47666ప్రవేశం ఉచితం ADVT
హైదరాబాద్: ఉద్యోగులకు డీఏ మంజూరు చేశామని సీఎం కేసీఆర్ ప్రకటించారు. తెలంగాణ కేబినెట్‌ సమావేశం ముగిసింది. అనంతరం కేసీఆర్ మీడియాతో మాట్లాడుతూ కేబినెట్‌లో 49 అంశాలపై సుదీర్ఘమైన చర్చ జరిగిందని తెలిపారు. ఆర్థిక మాంద్యం పట్టి పీడిస్తున్న తరుణంలో తెలంగాణ కూడా దెబ్బతింటోందని, కానీ మైనస్‌లో పోవడం లేదని వెల్లడించారు. ట్రాన్స్‌పోర్ట్‌ డిపార్ట్‌మెంట్‌లో మైనస్‌లోకి వెళ్లామని, ఎక్సైజ్‌లో కొత్త పాలసీతో రూ.975 కోట్ల ఆదాయం వచ్చిందని తెలిపారు. ప్రతి ఇంటికి ఏదో ఒక బెనిఫిట్‌ వచ్చేలా కార్యక్రమాలు చేస్తున్నామని, దీర్ఘకాలిక లక్ష్యాలతో పనిచేస్తున్నామని కేసీఆర్ చెప్పారు. రెండో సారి తమను 3/4 మెజార్టీతో గెలిపించారని, ఉప ఎన్నికల్లో బ్రహ్మాండమైన మెజార్టీ ఇచ్చారని ఈ సందర్భంగా కేసీఆర్ గుర్తుచేశారు.
