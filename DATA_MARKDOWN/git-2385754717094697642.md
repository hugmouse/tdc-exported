
# Μεγάλη ανατροπή της Λίβερπουλ και τώρα... Σίτι! (ΑΠΟΤΕΛΕΣΜΑΤΑ)

Published at: **2019-11-02T19:13:00+00:00**

Author: **SigmaliveSportime**

Original: [SIGMALIVE](https://www.sigmalive.com/sports/football/international/england/595458/megali-anatropi-tis-liverpoul-kai-tora-siti-apotelesmata)

Με γκολ του Σαντιό Μανέ στο 4ο λεπτό των καθυστερήσεων δραπέτευσε η Λίβερπουλ από το «Βίλα Παρκ», επικρατώντας της Άστον Βίλα με σκορ 2-1. Αρκετά παράπονα για τη διαιτησία του Τζον Μος από τους Μέρσεϊσαϊντερς. Η Λίβερπουλ βρέθηκε πίσω στο σκορ στο 21ο λεπτό, με τον Τρεζεγκέ να γίνεται ο πρώτος Αιγύπτιος που σκοράρει με τους «χωριάτες» στο αγγλικό πρωτάθλημα. Η ομάδα του Κλοπ ισοφάρισε στο 28’ αλλά το γκολ του Φιρμίνο ακυρώθηκε ως οφσάιντ από τον Τζον Μος, ο οποίος δεν καταλόγισε και πέναλτι για τους Μέρσεϊσαϊντερς σε χέρι του Ένχελς έπειτα από σουτ του Τσάμπερλ (σ.σ. δεν συμβουλεύτηκε το VAR). Χαμός με το ακυρωθέν του Φιρμίνο! (video)Η αντεπίθεση ξεκίνησε, ωστόσο, στο 87ο λεπτό! Ο Ρόμπερτσον ισοφάρισε με κεφαλιά σε 1-1 ύστερα από υπέροχη σέντρα του Μανέ και ο Σενεγαλέζος ήταν αυτός που έφερε τούμπα το ματς στο 90+4’ έπειτα από εκτέλεση κόρνερ του Τρεντ Αλεξάντερ Άρνολτν. Η Σίτι βρέθηκε επίσης πίσω στο σκορ, αφού ο Γουόρντ-Πράους εκμεταλλεύτηκε στο 14ο λεπτό την ασταθή επέμβαση του Έντερσον και άνοιξε το σκορ για τους «Αγίους». Ο Αγουέρο ήταν αυτός που ισοφάρισε σε 1-1 είκοσι λεπτά πριν το τέλος, ενώ ο Γουόκερ πέτυχε το γκολ της νίκης στο 87ο λεπτό   Στο «Έμιρεϊτς» η Άρσεναλ βρήκε το δρόμο προς τα δίχτυα στο 21’ με σκόρερ τον Ομπαμεγιάνγκ αλλά ο Χιμένεζ διαμόρφωσε το τελικό 1-1 με κεφαλιά ενώ Σέφιλντ Γιουνάιτεντ υπέταξε την Μπέρνλι με σκορ 3-0, χάρη σε δύο τέρματα του Λάντστραμ (17’, 43’) και ένα του Φλεκ (44’). Ματσάρα στο Ολυμπιακό Στάδιο του Λονδίνου, με την Νιούκαστλ να κερδίζει την Γουέστ Χαμ με σκορ 3-2. Κλαρκ (16’) Φερνάντεζ (22’) και Σέλβι (51’) τα γκολ για τις «καρακάξες», Μπαλμπουένα (73’) και Σνόντγκρας (90’) σκόραραν για τα «σφυριά». Τέλος, με σκορ 2-0 και σκόρερς τους Τρόσαρντ (68’) και Ντάφι (84’) επικράτησε η Μπράιτον της Νόριτς στο «AMEX». Αναλυτικά τα αποτελέσματα: Άρσεναλ-Γουλβς 1-1 Άστον Βίλα-Λίβερπουλ 1-2 Γουέστ Χαμ-Νιούκαστλ 2-3 Μάντσεστερ Σίτι-Σαουθάμπτον 2-1 Μπράιτον-Νόριτς 2-0 Σέφιλντ Γιουνάιτεντ-Μπέρνλι 3-0 
