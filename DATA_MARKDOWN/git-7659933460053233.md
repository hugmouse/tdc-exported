
# Suriye Anayasası Küçültülmüş Komisyonu, Cenevre’deki çalışmalarına başladı

Published at: **2019-11-05T10:00:00+00:00**

Author: ****

Original: [ŞARKUL AVSAT](https://aawsat.com/turkish/home/article/1977161/suriye-anayasas%C4%B1-k%C3%BC%C3%A7%C3%BClt%C3%BClm%C3%BC%C5%9F-komisyonu-cenevre%E2%80%99deki-%C3%A7al%C4%B1%C5%9Fmalar%C4%B1na-ba%C5%9Flad%C4%B1)

Küçültülmüş Suriye Anayasa Komisyonu dün Cenevre'deki BM merkezinde çalışmaya başladı. Suriye hükümeti ise muhalefeti temsil eden tarafın Anayasa Komisyonu eş başkanlarının usül kuralları ve uygulamalarını ihlal ettiği suçlamalarında bulundu.Suriye’nin resmi haber ajansı SANA dün Cenevre’den aktardığı ve ‘Birleşmiş Milletler’e (BM) yakın’ olarak tanımlanan kaynaklara dayandırdığı haberinde, Küçültülmüş Komisyon’un ‘Suriye hükümeti tarafından desteklenen heyetin önerdiği’ gündemi kabul ettiğini aktardı.SANA, haberinde kabul edilen gündemin Anayasa Komisyonu’na anayasa ilkelerinin oluşturulması için sunulan fikir ve önerileri tartışma hakkına sahip olduğuna dikkati çekerken ‘diğer tarafın’ yani muhalefeti temsil eden heyetin gündemle ilgili herhangi bir öneride bulunmadığını ve bunun da Anayasa Komisyonu eş başkanlarının usül kuralları ve uygulamalarına yönelik ihlali olduğunu söylediler.SANA’ya göre kaynaklar dün ‘sadece bir oturum olacağını’ belirtirken bunun Komisyon üyelerinin ‘Anayasa Komisyonu çalışmaları sırasında söylenen sözlere uymalarını’ sağlamak olduğunu ifade ettiler.BM Suriye Özel Temsilcisi Geir Pedersen cuma günü ‘tüm anlaşmazlıklara ve güvensizliğe’ rağmen Anayasa Komisyonu’nun 150 üyesini Cenevre'deki BM merkezinde bir araya getirdi. Pedersen, Anayasa Komisyonu’nun iki gün süren toplantısının sona ermesinin ardından BM merkezinin avlusunda gazetecilere verdiği demeçte görüşmelerin ‘çok iyi’ geçtiğini belirttiği açıklamasında şu ifadeleri kullandı:“Sekiz buçuk yıl süren çatışmaların ardından taraflar arasında derin anlaşmazlıkların oluştuğunu, aralarında birçok şüphe ve güvensizliğin olduğunu hepimiz biliyoruz. Fakat 150 Suriyeli bir arada oturuyor, birbirlerine saygı duyuyor, birbirleriyle konuşuyor ve Suriye’nin geleceğine dair gündemlere göre tartışıyorlar. Bunun oldukça etkileyici olduğunu düşünüyorum.”BM geçen çarşamba günü Suriye hükümeti, muhalefeti ve sivil toplum kuruluşlarının temsilcilerinden eşit sayıda olmak üzere toplam 150 üyeli Komisyon’un çalışmalarını başlatırken Pedersen bunu ‘tarihi bir an’ olarak tanımlamıştı.Bununla birlikte BM ve uluslararası güçler, Suriye Anayasası’nda değişiklikler yapmakla görevlendirilen Komisyon’un yaptığı çalışmaların zorluğunu kabul etmelerine rağmen anlaşmazlığın daha geniş kapsamlı bir şekilde çözülmesinin önünü açmasını umuyorlar. Usül kurallarına göre Komisyon’un görevi ‘2012 Suriye Anayasası’nı revize etmek, mevcut anayasada değişiklikler yapmak veya yeni bir anayasa taslağı hazırlamak’ olarak belirlenirken ardından referandum yoluyla halk tarafından onaylanacak yeni anayasa uyarınca BM gözetiminde yeni seçimler yapılması planlanıyor.Suriye Devlet Başkanı Beşşar Esed perşembe günü devlet televizyonuna verdiği demeçte seçimlerin ‘a’dan z’ye tamamen Suriye devletinin denetiminde’ yapılacağını söyledi. Hükümetin devam eden Cenevre müzakerelerinin ‘bir parçası’ olmadığını belirten Esed,  hükümet heyetinin ‘hükümetin görüşünü temsil ettiğini’ de sözlerine ekledi.Komisyon kurma fikri, Şam’ı destekleyen İran ve muhalefeti destekleyen Türkiye’nin garantörü olduğu Astana görüşmeleri çerçevesinde geçen yılın başlarında Soçi’de yapılan Suriye Ulusal Diyalog Kongresi’nde ortaya çıktı. Esed, gelişmelerin çoğunun ‘Cenevre’nin değil, Soçi'nin bir parçası’ olduğunu söyledi.Suriye hükümeti, muhalefeti ve sivil toplum kuruluşları temsilcilerinin oluşturduğu üç heyetten 15’er kişinin bulunduğu 45 üyeli Küçültülmüş Komisyon pazartesi günü çalışmalarına başladı.Anayasa Komisyonu toplantısı, farklı görüşler ve karşılıklı suçlamalar nedeniyle hükümet ile muhalefet heyetleri arasında yaşanan gerginliklere ve tartışmalara sahne oldu.Hükümet heyeti başkanı Ahmed el-Kuzbari toplantılara ilişkin değerlendirmesinde şunları söyledi:“Genel olarak güzel bir atmosferdi. Umarım bu toplantılar Şam'da yapılır. Ulusal görüşlere yakın olan herkese kucak açacağız. Ancak bunun aksi olanlarla asla bir araya gelmeyeceğiz.”
