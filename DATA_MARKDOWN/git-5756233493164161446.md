
# دلار از سد مقاومتی رد شد/ یورو ۱۲.۵۵۰ تومان شد

Published at: **2019-11-03T11:35:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619611/%D8%AF%D9%84%D8%A7%D8%B1-%D8%A7%D8%B2-%D8%B3%D8%AF-%D9%85%D9%82%D8%A7%D9%88%D9%85%D8%AA%DB%8C-%D8%B1%D8%AF-%D8%B4%D8%AF-%DB%8C%D9%88%D8%B1%D9%88-%DB%B1%DB%B2%DB%B5%DB%B5%DB%B0-%D8%AA%D9%88%D9%85%D8%A7%D9%86-%D8%B4%D8%AF)


        قیمت هر دلار امروز در صرافی‌های بانکی بدون تغییر ۱۱ هزار و ۲۵۰ تومان باقی ماند.
      

        آفتاب‌‌نیوز :
      
امروز هر دلار آمریکا در صرافی‌های بانکی به قیمت ۱۱ هزار و ۲۵۰ تومان فروخته شد که هر چند تغییری نسبت به دیروز نداشت اما شرایط بازار را با تحولاتی تازه مواجه کرده است.
فعالان بازار می‌گویند حجم خرید و فروش ارز در بازار با افزایشی اندک روبرو شده است، از این رو هر چند انتظار برای افزایش نرخ ارز امروز منطقی می نمود اما بازارساز با مدیریت وضعیت ، مانع از رشد قیمت‌ها شده است.با این حال دلار با عبور از سد مقاومتی ۱۱ هزار و ۲۰۰ تومان ماندگاری اش را در محدوده بالاتر از انتظار برای دومین روز تثبیت کرد.
نرخ خرید دلار در صرافی‌های بانکی از مردم نیز برابر با ۱۱ هزار و ۱۵۰ تومان اعلام شده است.به این ترتیب صرافیان بانکی دلار را صد تومان کمتر از قیمت فروش خریداری می‌کنند. قیمت فروش دلار در بازار آزاد نیز امروز به ۱۱ هزار و ۲۵۰ تومان رسیده است که تفاوتی با قیمت‌ها در صرافی‌های بانکی نشان نمی‌دهد. با این حال نرخ خرید دلار از مردم در بازار کمتر از صرافی های بانکی است .فعالان بازار ارز هر دلار را به قیمتی در حدود ۱۱ هزار تا ۱۱ هزار و ۱۰۰ تومان می‌خرند.
قیمت یورو در صرافی‌های بانکی نیز به ۱۲ هزار و ۵۵۰ تومان رشدی که برابر با نرخ فروش یورو در بازار آزاد است. بر اساس این گزارش صرافی‌های بانکی هر یورو را به قیمت ۱۲ هزار و ۴۵۰ تومان خریداری می‌کنند.
