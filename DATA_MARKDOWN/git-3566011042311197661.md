
# نشان چهل سالگی بسیج رونمایی شد+تصاویر

Published at: **2019-11-03T20:17:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544610.html/%D9%86%D8%B4%D8%A7%D9%86-%DA%86%D9%87%D9%84-%D8%B3%D8%A7%D9%84%DA%AF%DB%8C--%D8%A8%D8%B3%DB%8C%D8%AC-%D8%B1%D9%88%D9%86%D9%85%D8%A7%DB%8C%DB%8C-%D8%B4%D8%AF-%D8%AA%D8%B5%D8%A7%D9%88%DB%8C%D8%B1)

آئین رونمایی از نشان چهل سالگی بسیج بعد ظهر امروز در مجتمع آیت الله سعیدی قم برگزار شد.
به گزارش شبکه اطلاع رسانی راه دانا؛ به نقل از قم فردا، آئین رونمایی از نشان چهل‌سالگی بسیج بعد ظهر امروز در مجتمع آیت‌الله سعیدی قم با حضور طراح نشان برگزار شد.مجتبی قانونی طراح نشان در خصوص ویژگی های نشان چهل سالگی بسیج اظهار کرد: در انجمن هنرهای تجسمی بسیج بر آن شدیم که نشان را طراحی کرده تا علاوه بر ادای دین برای این مجموعه ردی از بسیج هنرمندان استان قم در کشور به جای بماند، از ساختار کلمه بسیج برای طراحی این نشان استفاده کردیم، از رنگ تربت که نشان از خاکی بودن بسیج دارد و از رنگ خونی که ردش روی خاک باقی مانده که نشان از حماسه بسیج دارد را در این گرافیک به کار بردیم.قانونی افزود: شعار بسیج یار وفادار انقلاب است که در این نشان طراحی شده خیلی ها یار انقلاب بودند اما در میانه راه کم آوردند و یا رنگ باختند اما بسیج با تمام مظلومیتی که  داشت از ابتدا تا اکنون یار وفادار انقلاب باقی مانده است و روز به روز هم گسترده تر متنوع‌تر هم می شود.وی افزود:  نشان چهل سالگی  بسیج ملی است و به علت اینکه این طرح در قم انجام شده و قم مهد انقلاب است آئین رونمایی در قم انجام شد.انتهای پیام/
