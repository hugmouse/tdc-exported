
# Suudi Arabistan Maliye Bakanı: 2020 bütçesinin 272 milyar dolara ulaşması bekleniyor

Published at: **2019-11-01T13:15:00+00:00**

Author: ****

Original: [ŞARKUL AVSAT](https://aawsat.com/turkish/home/article/1971776/suudi-arabistan-maliye-bakan%C4%B1-2020-b%C3%BCt%C3%A7esinin-272-milyar-dolara-ula%C5%9Fmas%C4%B1)

Suudi Arabistan Maliye Bakanlığı, 2020 bütçesinin 272 milyar dolar (1 trilyon 20 milyar riyal) seviyesine ulaşacağının tahmin edildiğini açıkladı.Bakanlık tarafından yapılan açıklamada, orta vadede uygulanacak program ve girişimlerin, Suudi Arabistan’ın daha ümit vaat eden bir ekonomiye kavuşmasını sağlayacağı belirtildi.Suudi Arabistan Maliye Bakanı Muhammed el- Cud’an, 2020 yılında gayri safi yurtiçi hasıladaki (GSYİH) reel büyüme oranının yüzde 2.3 oranına ulaşmasının beklendiğini aktararak, mali stratejinin, orta vadede büyümenin yanı sıra bütçedeki açık oranları azaltmaya ve kamu maliyesinin sürdürülebilirliğini desteklemeye katkıda bulunacağını söyledi. Tahminlere göre bu yıl reel büyüme oranı 0,9 oranına ulaştı.Petrol dışı gelirlerin geliştirilmesi için birçok girişimin başarılı bir şekilde uygulandığını aktaran Cud’an, mevcut mali yılın ilk yarısındaki bütçe açığının, harcamaların artmasına rağmen geçtiğimiz yılın aynı dönemine kıyasla gerilediğini bildirdi. 2020 yılındaki gelirin 222.1 milyar dolar (833 milyar riyal) olduğu tahmin ediliyor. GSYİH açığının yüzde 6,6 oranına gerilemesi bekleniyor.Bu yılki gelirlerin yaklaşık 244.5 milyar dolar (917 milyar riyal) değerinde olduğu, yani geçtiğimiz yıla oranla 1.2 oranında büyüme kaydedildiği belirtildi.Cud’an 2023 yılına kadar uygulanması hedeflenen finansal denge programının, sadece finansal performansı amaçlamadığını, orta vadede kamu maliyesinin ekonomik aktivitesi ve sürdürülebilirliğini teşvik etme ile ekonomik büyümeyi teşvik eden, gelecek vaat eden ve sürekli istihdam fırsatları yaratan yapısal reform sürecini hızlandırmayı hedeflediğini de kaydetti.
