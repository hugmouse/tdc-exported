
# Anzulović novi trener članske ekipe Krke

Published at: **2019-11-07T09:05:00+00:00**

Author: **M. Ž.**

Original: [Dolenjski list](https://www.dolenjskilist.si/2019/11/07/228269/novice/novice_splosno/Anzulovic_novi_trener_clanske_ekipe_Krke/)

Novo mesto - Članska ekipa košarkarskega kluba Krka ima novega trenerja. Na to mesto so imenovali 41-letnega Vladimirja Anzulović, ki je z ekipo že opravil prvi trening, so sporočili iz novomeškega kluba.
Anzulović, sicer po rodu Zagrebčan, že vrsto let živi v Novem mestu, kjer si je ustvaril tudi družino. Bil je član Krke, med drugim tudi v sezoni 2001/202, ko je ta igrala v evroligi, kasneje pa deloval tudi kot trener. V sezoni 2011/2012 je kot pomočnik trenerja Nenada Trajkovića in nato Aleksandra Sekulića s Krko osvojil naslov prvaka Lige Telemach.
Zatem je za dve leti odšel na Reko, kjer je kot glavni trener zelo uspešno vodil hrvaškega prvoligaša Kvarnerja in se z njim v obeh sezonah uvrstil v ligo za prvaka. V nadaljevanju je uspešno deloval v Šibeniku in Splitu, bil je tudi selektor hrvaške mladinske in univerzitetne reprezentance, so povzeli v Klubu.
Januarja leta 2016 na mestu prvega trenerja članske ekipe Krke nadomestil Ivana Velića, ki je nato po dobrem mesecu postala zmagovalka pokala Spar. V KK Krka je vodil tudi mladinski pogon.
