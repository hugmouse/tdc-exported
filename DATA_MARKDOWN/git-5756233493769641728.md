
# کالدرون: علیپور با گلزنی می‌خواهد عذرخواهی کند

Published at: **2019-11-03T18:09:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619689/%DA%A9%D8%A7%D9%84%D8%AF%D8%B1%D9%88%D9%86-%D8%B9%D9%84%DB%8C%D9%BE%D9%88%D8%B1-%D8%A8%D8%A7-%DA%AF%D9%84%D8%B2%D9%86%DB%8C-%D9%85%DB%8C%E2%80%8C%D8%AE%D9%88%D8%A7%D9%87%D8%AF-%D8%B9%D8%B0%D8%B1%D8%AE%D9%88%D8%A7%D9%87%DB%8C-%DA%A9%D9%86%D8%AF)


        سرمربی تیم فوتبال پرسپولیس گفت: بازی فردا بازی برابر و سختی برای هر دو تیم است. هر دو تیم می خواهند فردا برنده باشند.
      

        آفتاب‌‌نیوز :
      
گابریل کالدرون سرمربی تیم فوتبال پرسپولیس در نشست خبری پیش از دیدار تیمش مقابل فولاد خوزستان در خصوص این بازی گفت: بازی فردا بازی برابر و سختی برای هر دو تیم است. هر دو تیم می خواهند فردا برنده باشند.
وی درباره آنالیز تیم فولاد افزود: باشگاه بزرگی مثل پرسپولیس نیاز دارد همیشه برنده باشد. تیم حریف را بررسی کردیم و فقط یک باخت دارند. آنها تیم منسجمی هستند و تا اینجا خوب بودند. ما این تیم را آنالیز کردیم.
کالدرون در مورد وضعیت علی علیپور افزود: علیپور مثل بقیه بازیکنان حرفه ای است. او مسئولیت پنالتی را بر عهده گرفت اما با روش پنالتی او موافق نبودیم. او بازیکن مهمی برای ماست. من از او حمایت می کنم چون می خواهد با گلزنی به نحوی عذرخواهی کند. امیدوارم فردا این کار را انجام دهد. او همیشه می خواهد برنده باشد. او با شخصیت است و تمایل و شوق زیادی برای بازی فردا دارد.
وی درباره داوری های لیگ برتر ادامه داد: در مجموع داوری های ایران در جهان خوب هستند. در این لیگ هم به جز چند اشتباه فاحش در مجموع داوری ها خوب بوده است.
سرمربی پرسپولیس ادامه داد: همیشه راه هایی هست که بتوانیم بهتر باشیم. در مجموع از هواداران و باشگاه راضی هستم. وظیفه من این است که به خوب بودن باشگاه کمک کنم. وظیفه بزرگی داریم چون در جهان سومین هواداران خوب را دارا هستیم. مدیر باشگاه و سرمربی باید در سطح توقع هواداران باشند. بازیکنان هم باید در این سطح کار کنند و در سطح بالایی باشند.
کالدرون تصریح کرد: همیشه خیلی از کارها را بهتر می توان انجام داد. توجه به تقویم فیفا باعث فشردگی بازی ها می شود اما از طرفی تیم ملی هم نیاز به زمان دارد تا آماده شود. اگر هر 4 روز بازی به 5 روز یا بیشتر برسد ما خوشحال می شویم تا بیشتر استراحت کنیم اما هر دو تیم در حال حاضر در شرایط یکسانی هستیم.
کالدرون درباره عقب افتادن حقوقش افزود: منتظر هستیم مشکل حل شود. این خبر برای 10 روز قبل بوده است.
