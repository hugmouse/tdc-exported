
# افول آمریکا واقعیتی انکارناپذیر است/ ارتباط با آمریکا عامل عقب‌ماندگی است

Published at: **2019-11-01T10:10:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1543826.html/%D8%A7%D9%81%D9%88%D9%84-%D8%A2%D9%85%D8%B1%DB%8C%DA%A9%D8%A7-%D9%88%D8%A7%D9%82%D8%B9%DB%8C%D8%AA%DB%8C-%D8%A7%D9%86%DA%A9%D8%A7%D8%B1%D9%86%D8%A7%D9%BE%D8%B0%DB%8C%D8%B1-%D8%A7%D8%B3%D8%AA--%D8%A7%D8%B1%D8%AA%D8%A8%D8%A7%D8%B7-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D8%B9%D8%A7%D9%85%D9%84-%D8%B9%D9%82%D8%A8-%D9%85%D8%A7%D9%86%D8%AF%DA%AF%DB%8C-%D8%A7%D8%B3%D8%AA)

کارشناس سیاسی گفت: ارتباط با آمریکا نه تنها مشکلی را حل نمی کند بلکه خود عامل عقب ماندگی است و اتفاقاً راه پیشرفت، تحقق عملی مرگ بر آمریکاست.
به گزارش شبکه اطلاع رسانی راه دانا؛ علی کنگاوری کارشناس مسائل سیاسی در گفتگو با دیار آفتاب؛ با اشاره به اینکه سالروز ۱۳ آبان، گفت: در واقع ۱۳ آبان یکی از ارکان تحول و پیروزی انقلاب اسلامی در برابر استکبارجهانی بوده و این روز از جهات مختلفی قابل بررسی است.
وی با تأکید بر اینکه افول آمریکا واقعیتی انکار ناپذیر است که هر چند جریان رسانه ای استکبار سعی در پنهان نمودن آن دارد افزود: موضوع افول آمریکا و پنهان کاری های آنها با رسانه های ابرقدرتی که آنها دارند را می توان به عنوان یک مکانیسم دفاعی یاد کرد.
کارشناس مسائل سیاسی افزود: این نوعی مکانیسم روانی برای جبران ضعف ها و شکست های پی در پی که به آمریکا تحمیل می شود و این افول هم مربوط به حال نیست بلکه از چهل سال پیش شروع شده و آمریکا برای برون رفت از این افول پیوسته استراتژی های مختلفی را دنبال می کند حضور در خلیج فارس، افغانستان، سوریه و... در این راستا بوده است.
کنگاوری اضافه کرد: در مجموع این استراتژی ها این شده که آمریکا باید مرزهای دفاعی خود را به خارج از مرز جغرافیایی خود منتقل کند و در بیرون مرزها با هجمه ها مقابله کند.
وی با بیان اینکه بسیاری از متفکران غربی و آمریکایی نیز بر آن صحه می گذارند و شواهد و قرائن بسیاری را برای این واقعیت عنوان می کنند گفت: امروز بزرگترین استراتژی آمریکا مبنی بر حضور در خارج از مرزهای خود برای دفاع از مرزها در حال شکست می باشد و برای جبران بزرگ این شکست دست به دامن رسانه ها شده اند.
کنگاوری با اشاره به اینکه ارتباطات سازنده و سلطه آمیز با دنیا دومین استراتژی آمریکا است افزود: آمریکا تمام اهداف خود را بعد از تحولات آمریکا و پیروزی انقلاب اسلامی، بر این گذاشت که سیاست سلطه خود را بر همه کشورها پیش ببرد و تا امروز هم تا حدودی در این استراتژی موفق بوده ولی بعد از انقلاب اسلامی به خصوص بعد از اینکه انواع استراتژی ها و راهبردها را برای شکست انقلاب به منصه آزمایش رساند و آخرین آن هم بحث مذاکرات بود که با شکست های سنگین مواجه شد.
وی در این خصوص ادامه داد: استراتژی های قبلی با توجه به مانوری که می دادند رسانه ای نمیشد و افکار عمومی به این شکست های سنگین پی نمی برد ولی استراتژی مذاکره که گزینه اصلی آنها بر روی میز بود و آشکار دنبال میشد یکی از دستاوردهای این استراتژی برای جمهوری اسلامی آشکار شدن حقانیت دیپلماسی انقلاب در سطح بین الملل بود که آمریکا دیگر نتوانست سرپوشی برای این حقانیت بگذارد و خود به خود یک خلأ بزرگی اتفاق افتاد و به ویژه با مباحثی چون شکست داعش و حضورمقتدرانه جمهوری اسلامی مرتبط شد که اینها نتیجه شکست استراتژی های آمریکا در طی سی سال گذشته است که خوشبختانه هر موضع گیری که جمهوری اسلامی داشته با موفقیت به آن دست پیدا کرده است و این ها بزرگترین عامل تحقیر آمریکا است.
کارشناس برتر سیاسی گفت: در تبیین دلایل منطقی مبارزه با آمریکای مستکبر، معرفی جنایات بی شمار ددمنشانه این دولت وحشی از ساده ترین و محکم ترین استدل ها است.
وی اظهار داشت: در واقع اگر در گذشته آمریکا می توانست این جنایت ها را جزء اهداف راهبردیخود معرفی کند امروز دیگر این استراتژی شکست خورده است.
کنگاوری با تشریح مهمترین دلیل غیر قابل اعتماد بودن امریکا، گفت: در سال ۱۹۸۰ در اولین نشست الجزایر زمانی که گروگان ها را گرفتیم و در اختیار داشتیم سازمان امنیت آمریکا وعده داد که دیگر در خصوص مباحثات داخلی ایران مداخله نکند و از آنجا بر اساس همین عهد و پیمان زمانی که گروگان ها آزاد شدند دست از مداخلات برنداشتند و اوج این مسئله در همین مذاکرات با عهدشکنی ها در خصوص برجام اتفاق افتاد.
وی افزود: در واقع هر نشست و عهد و پیمانی که بوده وعده های آنها تنها در حد شعار بوده و هیچگونه عملی انجام نداده و در طی این چند سال هرآنچه از آمریکائیها دیده شده ناصدقاتی و خلف وعده بوده و ملت ایران در طول چهل سال انقلاب بارها غیر قابل اعتماد بودن آمریکائیها را به وضوح دیده و این جزء طبیعت امپریالیسم است.
کارشناس برتر سیاسی با اشاره به راهبرد مقاومت فعال در برابر دشمنان بیان داشت: حسب فرمایشات امام و مقام معظم رهبری که در مقابل زورگویان هرچقدر کوتاهی کنیم آنها گستاخ تر می شوند. در واقع این موضوع طی چهل سال انقلاب خود را نشان داده، از جنگ تحمیلی که مقاومت بی همتا شکل گرفت تا تحریم های اقتصادی و جنگ فرهنگی در قابل فتنه های گوناگون و در طی این سال ها هم با ایجاد شبهات در فضای مجازی که در تمام اینها ما ایستادگی بر ارزش ها را اصول قرار دادیم.
وی با بیان اینکه آمریکا با استفاده از ۲۰۰ شبکه فارسی زبان و رسانه های خود اقدامات پوشالی و توخالی علیه ملت به راه انداخته گفت: اما در نهایت با مقاومت هایی که در حوزه های تحریم های اقتصادی، جنگ سخت و مقاومت های ایدئولوژیکی شکل گرفت امروز به مرور زمان آمریکا را مستأصل کرده و به شکل طبیعی همان مقداری که برای ما نقطه قوت محسوب می شود برای آمریکائیها نقطه ضعف است و در طول این شش ماه گذشته آمریکا نسبت به ما حالت انفعالی پیدا کرده است.
کنگاوری با تأکید بر اینکه ارتباط با آمریکا نه تنها مشکلی را حل نمی کند بلکه خود عامل عقب ماندگی است و اتفاقا راه پیشرفت، تحقق عملی مرگ بر آمریکاست گفت: آمریکائیها قرار بود نتیجه شدت تحریم ها را تا عید گذشته دریافت کنند و حتی می گفتند جمهوری اسلامی چهلمین سال خود را نخواهد دید،امروز می بینیم که نه تنها این مسئله تحقق نیافته بلکه در سال ۹۸ گام های بزرگی در خصوص تحکیم بنیه های اقتصادی و فرهنگی کشور برداشتیم و امروز می بینیم که ارزش ریالی کشور به شدت در حال رشد کردن است.
وی اظهار داشت: امروز ما در مسیر اقتصاد مقاومتی هستیم و هرآنچه در این مسیر بیشتر گام برمی داریم و توفیقات بیشتری کسب می کنیم اینها همه نقطه ضعف های بزرگی برای آمریکا محسوب می شوند.
کارشناس برتر سیاسی با اشاره به اینکه هرآنچه ما بیشتر بر روی ارزشها و آرمان ها ایستادگی کنیم آمریکا به افول نزدیک خواهد شد خاطر نشان کرد: امروز آنچیزی که در کشور مهم است بحث اقتصاد است که باید با طنین انداز کردن اقتصاد مقاومتی در این بخش هم موفق باشیم.
انتهای پیام/
