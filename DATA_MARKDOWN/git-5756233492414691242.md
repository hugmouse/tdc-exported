
# دیابتی‌ها بیشتر در معرض بیماری‌های لثه قرار دارند

Published at: **2019-11-06T12:56:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620201/%D8%AF%DB%8C%D8%A7%D8%A8%D8%AA%DB%8C%E2%80%8C%D9%87%D8%A7-%D8%A8%DB%8C%D8%B4%D8%AA%D8%B1-%D8%AF%D8%B1-%D9%85%D8%B9%D8%B1%D8%B6-%D8%A8%DB%8C%D9%85%D8%A7%D8%B1%DB%8C%E2%80%8C%D9%87%D8%A7%DB%8C-%D9%84%D8%AB%D9%87-%D9%82%D8%B1%D8%A7%D8%B1-%D8%AF%D8%A7%D8%B1%D9%86%D8%AF)


        نایب رئیس انجمن علمی پریودنتولوژی ایران با اشاره به عوارض متعدد بیماری دیابت، گفت: بیماران دیابتی بیشتر از سایر افراد در معرض بیماری‌های لثه قرار دارند و باید ضمن کنترل دیابت، بهداشت دهان و دندان را بیشتر رعایت کنند تا دچار این بیماری ها نشوند.
      

        آفتاب‌‌نیوز :
      
دکتر حسن سمیاری در گفت و گو با ایرنا اظهار داشت: در حال حاضر حدود ۱۰ درصد ایرانی‌ها به دیابت مبتلا هستند و این تعداد در حال افزایش است، لذا مسئولان باید اقدامات و برنامه های موثرتری مانند آموزش‌های همگانی را برای مراقبت دهان و دندان آنان داشته باشند.
نایب رئیس انجمن علمی پریودنتولوژی ایران با اشاره به اینکه عفونت‌های دهان و دندان هم در کمین دیابتی‌ها است، گفت: دیابت بیماری است که بسیاری از اعضای بدن از جمله دهان و دندان را درگیر می‌کند.
ی بر انجام معاینه دوره‌ای دهان و دندان مردم به خصوص دیابتی‌ها تاکید کرد و گفت: افراد باید هر شش ماه یکبار دهان و دندان خود را نزد دندانپزشک معاینه کنند تا در صورت هرگونه عوارض، آن را برطرف کنند.‌
سمیاری، با بیان اینکه نحوه صحیح مسواک زدن، استفاده درست از نخ دندان و بهره‌گیری از دهان شویه‌ها از جمله اقداماتی است که با آن‌ها می‌توان سلامت دهان و دندان را فراهم کرد، گفت: بهداشت دهان و دندان مهمترین عامل در کنترل بیماری‌های این حوزه است و اگر این کار مهم صورت نگیرد، فرد در معرض خطر جدی ابتلا به بیماری‌های دهان و دندان از جمله لثه قرار می‌گیرد.
وی با اشاره به اینکه برخی بیماری‌های دهان و دندان از جمله لثه و پوسیدگی دندان زمینه ژنتیکی دارند، گفت: به علت اختلالات ژنتیکی، برخی فاکتورهای داخل دهانی، توانایی بیشتری در بروز برخی بیماری‌های دهان و دندان دارند، این موضوع به این معنی است که برخی بیماری‌ها مانند پوسیدگی دندانی و لثه می‌توانند زمینه ارثی داشته باشند.
نایب رئیس انجمن علمی پریودنتولوژی ایران بیان داشت: هرچند عوامل ژنتیکی در بروز برخی بیماری‌های دهان و دندان نقش دارند، اما با مراقبت و رعایت بهداشت می‌توان سیر پیشرفت بیماری را کند کرد یا آن‌ها را کنترل کرد.
وی اظهار داشت: هرچند آمار دقیقی از بیماری‌های لثه در کشور وجود ندارد اما پیش بینی می‌شود که این بیماری در کشور در حال افزایش باشد.
