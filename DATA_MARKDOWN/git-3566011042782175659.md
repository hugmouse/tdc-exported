
# اعتماد به دشمن خطای راهبردی است/ مردم انقلاب اسلامی را با هیچ چیز معامله نمی‌کنند

Published at: **2019-11-04T15:33:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544913.html/%D8%A7%D8%B9%D8%AA%D9%85%D8%A7%D8%AF-%D8%A8%D9%87-%D8%AF%D8%B4%D9%85%D9%86-%D8%AE%D8%B7%D8%A7%DB%8C-%D8%B1%D8%A7%D9%87%D8%A8%D8%B1%D8%AF%DB%8C-%D8%A7%D8%B3%D8%AA--%D9%85%D8%B1%D8%AF%D9%85-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D8%B1%D8%A7-%D8%A8%D8%A7-%D9%87%DB%8C%DA%86-%DA%86%DB%8C%D8%B2-%D9%85%D8%B9%D8%A7%D9%85%D9%84%D9%87-%D9%86%D9%85%DB%8C-%DA%A9%D9%86%D9%86%D8%AF)

حجت‌الاسلام احمدزاده با بیان اینکه اعتماد به دشمن خطای راهبردی است، گفت: رهبر معظم انقلاب بارها در این مورد هشدار داده اند لذا باید درسهای تاریخی مطالعه شود و بررسی شود هر کجا به دشمن اعنماد شد چه نتایج و دستاوردی جز شکست داشته است.
به گزارش شبکه اطلاع رسانی راه دانا؛ حجت‌الاسلام محمد احمدزاده، مدیرکل اوقاف و امور خیریه خراسان رضوی در گفت‌وگو با صبح‌توس، در حاشیه بازدید از غرفه صبح توس در نمایشگاه بین المللی اظهار کرد: درس طول تاریخ است که هر کجا انسان به دشمن اعتماد کند حتما ضربه خواهد خورد.
وی افزود: آمریکا نماد خباثت و دشمنی برجسته است و البته هر جا به هر دشمنی اعتماد شود از کوتاه نگری ما است که به دشمن اعتماد شود تا او برای کشور قدمی بردارد.
مدیرکل اوقاف و امور خیریه خراسان رضوی گفت: نباید از دشمن انتظار داشت که از دشمنی خود کم کند چراکه همه دشمنی آمریکا در ذات خودش است و خباثت در ذات آمریکا غیر قابل جدایی از آن است.
وی افزود: نوع نکاه و حکومت آمریکا جز در استعمارگری و بهره کشی از ملت ها کاربرد دیگری ندارد و انتظار دیگری از حکومت استکباری و استعماری آمریکا نداریم.
حجت‌الاسلام احمدزاده با بیان اینکه اعتماد به دشمن خطای راهبردی است تصریح کرد: رهبر معظم انقلاب بارها پدرانه و ناصحانه بر اساس تاریخ و حقیقت وجودی مستکبران در این مورد هشدار داده اند لذا باید درسهای تاریخی مطالعه شود و بررسی شود هر کجا به دشمن اعنماد شد چه نتایج و دستاوردی جز شکست داشته است.
وی افزود: مصدق نهایت اعتماد را به امریکا کرد چه دستاوردی داشت؟ نباید تصور شود امروز دشمن اگر لبخند می زند نیات خیری دارند بلکه پشت این لبخند خنجر و حیله است و به تعبیر قرآن دشمن می خواهد شما از سلاح خودتان غافل شوید و به شما حمله کنند.
مدیرکل اوقاف و امور خیریه خراسان رضوی خاطرنشان کرد: حضور مردم در این راهپیمایی به دشمن این پیام را دارد که ملت ایران بیدار هستند و انقلاب اسلامی را با هیچ چیز معامله نمی کنیم و پای خون شهدا ایستادیم.
وی با اشاره به اینکه امنیت و سرافرازی کشور سرمایه کمی نیست، افزود: هر کسی از کشورهای مختلف منطقه با نگاه احترام آمیز و عزتمندی به ایرانیان توجه می کنند چراکه ایران اسلامی در برابر استکبار سر خم نکرده است.
حجت‌الاسلام احمدزاده گفت: پیام راهپیمایی 13 آبان به مسئولان داخلی و تصمیم گیران این است مردم پشتوانه مسئولان هستند و از قلدری های دشمن نباید ترسید و مردم هر ساله این پیام در شرایط مختلف ارائه کرده‌اند و پای آرمان های امام و رهبری ایستادگی کرده ایم و سیاست های مسئلان باید بر اساس مردم تنظیم شود.
انتهای پیام/
