
# موسوی: خواستار افزایش تدابیر برای حفاظت از اماکن دیپلماتیک ایران در عراق شده‌ایم

Published at: **2019-11-05T17:01:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/620080/%D9%85%D9%88%D8%B3%D9%88%DB%8C-%D8%AE%D9%88%D8%A7%D8%B3%D8%AA%D8%A7%D8%B1-%D8%A7%D9%81%D8%B2%D8%A7%DB%8C%D8%B4-%D8%AA%D8%AF%D8%A7%D8%A8%DB%8C%D8%B1-%D8%A8%D8%B1%D8%A7%DB%8C-%D8%AD%D9%81%D8%A7%D8%B8%D8%AA-%D8%A7%D8%B2-%D8%A7%D9%85%D8%A7%DA%A9%D9%86-%D8%AF%DB%8C%D9%BE%D9%84%D9%85%D8%A7%D8%AA%DB%8C%DA%A9-%D8%A7%DB%8C%D8%B1%D8%A7%D9%86-%D8%AF%D8%B1-%D8%B9%D8%B1%D8%A7%D9%82-%D8%B4%D8%AF%D9%87%E2%80%8C%D8%A7%DB%8C%D9%85)


        سخنگوی وزارت خارجه اعلام کرد: جمهوری اسلامی ایران از راه‌های سیاسی خواستار اقدامات لازم و افزایش تدابیر برای حفاظت از اماکن دیپلماتیک کشورمان در عراق شده است.
      

        آفتاب‌‌نیوز :
      
سید عباس موسوی، سخنگوی وزارت امور خارجه در پاسخ به پرسشی در خصوص وضعیت پیش آمده برای سرکنسولگری ایران در کربلا و اقدامات انجام شده از سوی وزارت امور خارجه جمهوری اسلامی ایران در ارتباط با حفظ امنیت نمایندگی‌های کشورمان در عراق، ضمن محکومیت اینگونه اقدامات اظهار داشت: جمهوری اسلامی ایران از راههای سیاسی نگرانی و تاکیدات لازم را در خصوص ضرورت حفظ امنیت اماکن دیپلماتیک و کنسولی کشورمان در عراق در چارچوب مقررات و کنوانسیونهای بین المللی به دولت پذیرنده منتقل کرده و خواستار اقدامات لازم و افزایش تدابیر برای حفاظت از اماکن دیپلماتیک کشورمان در عراق شده است.
