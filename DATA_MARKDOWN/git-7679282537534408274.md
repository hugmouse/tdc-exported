
# प्याज फिर हुआ महंगा, बाजारों में भाव 100 रुपये प्रति किलो पहुंचा

Published at: **2019-11-06T07:21:40+00:00**

Author: **एजेंसी,नई दिल्ली**

Original: [https://www.livehindustan.com](https://www.livehindustan.com/business/story-onion-price-reached-rs-100-per-kg-in-markets-2834628.html)

राजधानी दिल्ली में एक बार फिर प्याज के दामों ने रफ्तार पकड़ ली है। जिसके तहत इस बार प्याज के दाम बढ़ोतरी के बाद अपने पुराने रिकॉर्ड को तोड़ते हुए फुटकर बाजारों में प्रति किलो 100 रुपये तक बिक रहा है। राजधानी दिल्ली में प्याज के दामों में पिछले कुछ महीनों में यह दूसरी बार बढ़ोतरी है।
पूर्व में बरसात से फसर प्रभावित होने की वजह से मंडियों में प्याज की आवाक पर असर पड़ा था। जिससे स्टॅाक में आई कमी के बाद दिल्ली के फुटकर बाजारों में 80 रुपये प्रति किलो तक बिका था।
इसके बाद  दिल्ली सरकार ने लोगों को सस्ती प्याज उपलब्ध कराने के लिए मोबाइल वैन के जरिए 23.90 रुपये प्रति किलो की दर से प्याज बेचने के लिए योजना शुरू की थी। जिसके तहत प्रत्येक विधानसभा क्षेत्र में एक मोबाइल वैन के माध्यम से सस्ती दरों पर प्याज बेचे गए थे, लेकिन इस योजना की समाप्ति के बाद एक फिर प्याज के दाम आसमान में पहुंच गए हैं। और दिल्ली के विभिन्न फुटकर बाजारों में प्याज 80 से 100 रुपये किलो बिकने लगी है।

        यह भी पढ़ें : तेल कारोबार में बनी हुई है नरमी, देखें क्या चल रहा है पेट्रोल-डीजल का भाव
      
दिल्ली में प्याज के दामों में हुई बढ़ोतरी को लेकर आजादपुर थोक मंडी में प्याज के कारोबारी श्रीकांत ने बताया कि पिछले दिनों मंडियों में प्याज की आवाक में कमी आई थी, इस वजह मंडी में स्टॅाक में कमी होने से प्याज के दामों में एक बार फिर बढ़ोतरी दर्ज की गई है, लेकिन एक-दो दिनों से मंडी में राजस्थान से बड़ी मात्रा में प्याज पहुंच रही है। जो 30 से 60 रुपये प्रति किलो के थोक दाम में मंडी आ रही है। अब फिर से प्याज के दामों में गिरावट हो जाएगी और लोगों को बाजार में सस्ती प्याज मिलनी शुरू हो जाएगी। 
