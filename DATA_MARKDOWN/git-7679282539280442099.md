
# रेसिपी: आज है छठ का दूसरा दिन खरना, प्रसाद में जरूर बनाई जाती है गुड़ की खीर

Published at: **2019-11-01T02:13:01+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/lifestyle/story-chhath-puja-kharna-vidhi-2019-know-the-delicious-recipe-of-making-chhath-puja-second-day-kharna-jaggery-kheer-or-gur-ki-kheer-nahay-khay-kharna-puja-vidhi-subh-muhurat-2826431.html)

Chhath Puja Kharna Vidhi 2019- बात चाहे छठ के दूसरे दिन खरना में बनने वाले प्रसाद की हो या फिर सर्दी के मौसम का लुत्फ उठाने, गुड़ की खीर इस मौसम में हर किसी की पहली पसंद होती है। यह खीर खाने में बेहद स्वादिष्ट होती है। बिहार में गुड़ की खीर को रसिया तो पश्चिमी उत्तर प्रदेश में इसे रसखीर के नाम से पहचाना जाता है। आज छठ का दूसरा दिन खरना है। आज के दिन छठी मइया को प्रसन्न् करने के लिए व्रती प्रसाद में गुड़ की खीर जरूर बनाते हैं। ऐसे में आपको बताते हैं आखिर कैसे बनाई जाती है यह टेस्टी गुड़ की खीर। 
सामग्री-चावल - ½ (80 ग्राम)गुड़ - 3/4 कप बारीक तोड़ा हुआ (150 ग्राम)फुल क्रीम दूध - 1 लीटरबादाम - 8-10काजू - 8-10किशमिश - 2 टेबल स्पूनइलायची - 5-6
विधि --गुड़ की खीर बनाने के लिए सबसे पहले एक बड़े बर्तन में दूध उबाल लें। - साथ ही साथ बादाम- काजू को बारीक छोटे-छोटे टुकड़ों में काट कर पहले से ही तैयार करके रख लें। किशमिश को पानी में भिगोकर और इलायची को छीलकर इसके बीजों का पाउडर बनाकर रख लें। -इसके बाद आधा कप चावल को साफ करने के बाद उन्हें धोकर 2 घंटे के लिए भिगोकर रख दें। दो घंटे बाद चावलों से अतिरिक्त पानी निकाल दें। -दूध में जैसे ही उबाल आने लगे उसमें चावल डाल दें। दूध को एक चमचे की मदद से हिलाते रहे जब तक खीर में उबाल न आ जाए। उबाल आने पर गैस की आंच कम कर दें। खीर को हर 1-2 मिनट में चलाते रहें वरना आपकी खीर बर्तन के तले में लग सकती है। -अब एक दूसरा बर्तन लेकर उसमें  ½ कप पानी और गुड़ डाल कर बर्तन को गैस पर रख दें। जब गुड़ अच्छी तरह पानी में घुल जाए तो गैस बंद कर दें। -जब चावल पककर मुलायम हो जाएं तो खीर में काजू, किशमिश और बादाम डाल दें। चावल दूध में अच्छे से मिल जाने पर इसमें इलायची पाउडर डाल दीजिए। -खीर के ठंडा होने पर, गुड़ का घोल छलनी से छान कर खीर में डाल कर मिला दीजिए। खीर बन कर तैयार है इसे सर्व करने से पहले उसे कटे हुए काजू बादाम से गार्निश करें। 
