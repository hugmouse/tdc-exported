
# واکنش دبیر انجمن فولاد به تحریم ۴ محصول فلزی توسط آمریکا

Published at: **2019-11-03T00:00:00+00:00**

Author: ****

Original: [boursepress.ir](http://boursepress.ir/news/138360/%D9%88%D8%A7%DA%A9%D9%86%D8%B4-%D8%AF%D8%A8%DB%8C%D8%B1-%D8%A7%D9%86%D8%AC%D9%85%D9%86-%D9%81%D9%88%D9%84%D8%A7%D8%AF-%D8%A8%D9%87-%D8%AA%D8%AD%D8%B1%DB%8C%D9%85-%DB%B4-%D9%85%D8%AD%D8%B5%D9%88%D9%84-%D9%81%D9%84%D8%B2%DB%8C-%D8%AA%D9%88%D8%B3%D8%B7-%D8%A2%D9%85%D8%B1%DB%8C%DA%A9%D8%A7)


        دبیر انجمن تولیدکنندگان فولاد با اشاره به کاهش یک تا دو میلیون تنی واردات فولاد نسبت به دهه گذشته گفت: تحریم جدید ۴ محصول توسط آمریکا اهمیت خاصی در بخش عمرانی ندارد.
      
به گزارش پایگاه خبری بورس پرس، رسول خلیفه سلطانی در خصوص تحریم‌های جدید آمریکا علیه بخش عمرانی ایران که مشمول 4 محصول فولادی می شود به تسنیم گفت: این مواد به هیچ عنوان فلزات اصلی حوزه عمرانی نبوده و تأثیرات خاصی در این صنعت نخواهد داشت.
وی افزود: در دهه گذشته واردات فولاد 10 تا 11 میلیون تن بود که به یک تا دو میلیون تن رسیده و البته درصددیم با افزایش داخلی سازی این میزان وابستگی را نیز کاهش دهیم. همچنین از صادرات 500 هزار تنی فولاد به صادرات 8 میلیون تنی رسیده‌ایم که نشان از توانمندی تولیدکننده ایرانی برای تأمین بازار داخلی و خارجی دارد.
انتهای پیام
