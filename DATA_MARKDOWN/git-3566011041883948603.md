
# هیمنه پوشالی آمریکا و استکبار در جهان رو به افول است/ رخنه در وحدت بین مردم و مسئولان نقشه جدید دشمن است

Published at: **2019-11-06T20:18:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545300.html/%D9%87%DB%8C%D9%85%D9%86%D9%87-%D9%BE%D9%88%D8%B4%D8%A7%D9%84%DB%8C-%D8%A2%D9%85%D8%B1%DB%8C%DA%A9%D8%A7-%D9%88-%D8%A7%D8%B3%D8%AA%DA%A9%D8%A8%D8%A7%D8%B1-%D8%AF%D8%B1-%D8%AC%D9%87%D8%A7%D9%86-%D8%B1%D9%88-%D8%A8%D9%87-%D8%A7%D9%81%D9%88%D9%84-%D8%A7%D8%B3%D8%AA--%D8%B1%D8%AE%D9%86%D9%87-%D8%AF%D8%B1-%D9%88%D8%AD%D8%AF%D8%AA-%D8%A8%DB%8C%D9%86-%D9%85%D8%B1%D8%AF%D9%85-%D9%88-%D9%85%D8%B3%D8%A6%D9%88%D9%84%D8%A7%D9%86-%D9%86%D9%82%D8%B4%D9%87-%D8%AC%D8%AF%DB%8C%D8%AF-%D8%AF%D8%B4%D9%85%D9%86-%D8%A7%D8%B3%D8%AA)

فرمانده لشکر عملیاتی ۱۶ قدس گیلان گفت: دشمنان اسلام امروز نفس های آخر خود را می زنند و هیمنه پوشالی آمریکا در جهان به افول رفته است و بر همین اساس با دست و پا زدن در منطقه به دنبال کسب قدرت مجدد هستند که باید گفت این نیز به شکستشان منجر می شود.
به گزارش شبکه اطلاع رسانی راه دانا؛ به نقل از بلاغ، سردار محمد علی حق بین عصر امروز در یادواره شهدای دریاپشته با بیان اینکه شهدا قهرمانان این مرز و بوم بوده و متعلق به تمام کشور هستند گفت: خاطرات شهیدان را زنده نگه داریم و به نسل های آینده انقلاب منتقل کنیم.وی تصریح کرد: شهدا با رشادت های خود در دوران دفاع مقدس الگویی تمام عیار برای زندگی ما هسند.فرمانده فاتح نبل الزهرا در ادامه بیان کرد: دشمنان اسلام امروز نفس های آخر خود را می زنند و هیمنه پوشالی آمریکا در جهان به افول رفته است و بر همین اساس با دست و پا زدن در منطقه به دنبال کسب قدرت مجدد هستند که باید گفت این نیز به شکستشان منجر می شود.وی گفت: امروز دشمنان ما قسم خوردند ناقوس جنگ را بر علیه این ملت به صدا در آوردند و قسم خورده اند به هر قیمتی دین و ملت را بشکنند و سایه جنگ را بر سر ما نگهدارند که در این امر ناتوان هستند.فرمانده لشکر عملیاتی ۱۶ قدس گیلان تصریح کرد: خداوند اراده فرموده است تا دشمنان ناکام شوند و در این راه قطعاٌ خون شهدا و ایثار رزمندگان بهای خوبی برای فتح و پیروزی است.وی با اشاره به اینکه شهدا امنیت را برای مردم به ارمغان آوردند و دشمن هرگز دست از سر ما بر نخواهد داشت تصریح کرد: دشمن دنبال تفرقه افکنی بین مردم و مسئولین است و باید وحدت را در جامعه حفظ کنیم.وی خاطر نشان کرد: موقع انتخابات نباید با گرو کشی و حرف های نسنجیده کام را بر دیگران تلخ کنیم و کاندیدها نباید با خلاف و رای خریدن پیروز شوند.حق بین با بیان اینکه در عرصه اقتصادی اشکالات زیادی داریم و باید صادقانه با مردم حرف بزنیم اظهار کرد: یک سوم بودجه رسمی کشور را به جیب دشمنان می ریزیم و بعد میگوییم چرا فرزند ما سر کار نمی رود.وی در پایان تاکید کرد: همه باید پشت سر ولایت باشیم و راه شهدا را ادامه دهیم تا در عرصه های فرهنگی و انقلاب اسلامی به قله های اوح برسیم.انتهای پیام/
