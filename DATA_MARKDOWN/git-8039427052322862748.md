
# జనసేన లాంగ్ మార్చ్‌కు అనుమతి నిరాకరణ

Published at: **2019-11-02T11:52:40+00:00**

Author: ****

Original: [Andhrajyothy](https://www.andhrajyothy.com/artical?SID=944514)

Ph: 88865 47666ప్రవేశం ఉచితం ADVT
విశాఖ: ఇసుక సంక్షోభంపై ఆదివారం విశాఖలో జనసేన చేపట్టిన లాంగ్ మార్చ్‌కు పోలీసులు అనుమతి నిరాకరించారు. విశాఖ సెంట్రల్ పార్క్ దగ్గర చేస్తున్న ఏర్పాట్లను అధికారులు అడ్డుకున్నారు. రాష్ట్రంలో ఇసుక సంక్షోభంపై జనసేన అధినేత పవన్ కల్యాణ్ ‘ఛలో విశాఖపట్టణం’ కార్యక్రమానికి పిలుపునిచ్చిన విషయం తెలిసిందే. భవన నిర్మాణ కార్మికులతో కలిసి పెద్ద ఎత్తున నిరసన తెలిపేందుకు పవన్ ఈ కార్యక్రమాన్ని చేపట్టారు. మధ్యాహ్నం మూడు గంటలకు మద్దెలపాలెం తెలుగు తల్లి విగ్రహం దగ్గర ప్రారంభమయ్యే లాంగ్ మార్చ్.. జీవీఎంసీ కార్యాలయం సమీపంలోని గాంధీ విగ్రహం వరకు మొత్తం 2.5 కిలోమీటర్లు సాగనుంది. ఉభయ గోదావరి, ఉత్తరాంధ్ర జిల్లాల నుంచి పెద్ద ఎత్తున భవన నిర్మాణ కార్మికులు రానున్నారని జనసేన వర్గాలు తెలిపాయి. పార్టీ ముఖ్య నేతలు నాదెండ్ల మనోహర్, నాగబాబు, లక్ష్మీనారాయణ ఏర్పాట్లను పర్యవేక్షిస్తున్నారు. రాష్ట్రంలోని ప్రధాన పక్షాలను కలిసి ఇది వరకే మద్దతు కోరారు.
