
# ศุภณัฏฐ์ซัด4 ช้างศึก19ปีถล่ม9-0เปิดคัดเอเชีย

Published at: **2019-11-04T10:41:00+00:00**

Author: ****

Original: [เดลินิวส์](https://www.dailynews.co.th/sports/739982)


        "ช้างศึก 19ปี" เปิดสนามคัดเอเชียโหด ถล่ม บรูไน 9-0 "ศุภณัฏฐ์" ยิงมัน ซัด 4 ลูก เกมหน้าเจอ "นอร์เธิร์นมาเรียนา"
      
ทีมชาติไทย รุ่นอายุไม่เกิน 19 ปี เปิดสนามดุดัน ถล่ม บรูไน 9-0 ในฟุตบอลชิงแชมป์เอเชีย รุ่นอายุไม่เกิน 19 ปี รอบคัดเลือก ที่โอลิมปิก สเตเดียม พนมเปญ ประเทศกัมพูชา เมื่อ 4 พ.ย. นัดนี้ "เจ้าแบงค์" ศุภณัฏฐ์ เหมือนตา ดีกรีทีมชาติไทยชุดใหญ่ วัย 17 ปี ยิงคนเดียว 4 ลูกช้างศึกหนุ่ม ลงสนามนัดแรก ส่วนบรูไน เตะไปแล้ว 1 เกม เฉือน นอร์เธิร์น มาเรียนา 4-3 นัดนี้ หนุ่มไทย ไล่กระซวกแหลก ได้จาก ศุภณัฏฐ์ เหมือนตา นาทีที่ 1, 14, 45, 57, วรากร ทองใบ นาทีที่ 29, จักรพงษ์ แสนมะฮุง นาทีที่ 36, กิตติพงษ์ เขตภารา นาทีที่ 49, อิรฟาน ดอเลาะ นาทีที่ 87 และ ปุรเชษฐ์ ทอดสนิท ยิงจุดโทษปิดท้ายช่วงทดเวลานัดต่อไป ไทยพบ นอร์เธิร์น มาเรียนา วันที่ 6 พ.ย. เวลา 15.30 น.  
