
# PMC Bank जमाकर्ताओं को थोड़ी और राहत, RBI ने निकासी सीमा 50 हजार रुपये की

Published at: **2019-11-05T12:17:21+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/national/story-reserve-bank-of-india-enhances-withdrawal-limit-for-depositors-of-pmc-bank-limited-to-rs-50000-2833162.html)

भारतीय रिजर्व बैंक ने पंजाब और महाराष्ट्र कॉपरेटिव बैंक लिमिटेड के जमाकर्ताओँ को कुछ हजार रुपये की और राहत दी है। आबीआई ने पीएमसी खाताधारकों की निकासी की सीमा को 40,000 से बढ़ाकर 50 हजार रुपये कर दिया है। बता दें कि आरबीआई ने इससे पहले बैंक के ग्राहकों को अपने खाते से कुल जमा राशि में से 40,000  रुपए निकालने की अनुमति दी थी और उससे पहले यह सीमा 25 हजार थी। बता दें कि लगातार हो रहे विरोध प्रदर्शन को देखते हुए यह कदम उठाया गया है। 
गौरतलब है कि पीएमसी बैंक में वित्तीय अनियमितताओं का मामला सामने आने के बाद से केंद्रीय बैंक ने इस बैंक के ग्राहकों के लिए नकद निकासी की सीमा तय की थी और साथ ही बैंक पर कई तरह के प्रतिबंध भी लगा दिए थे।
इससे पहले वित्त मंत्री निर्मला सीतारमण ने मीडिया का संबोधित करते हुए कहा था कि आरबीआई गवर्नर ने मुझे आश्वासन दिया है कि वह ग्राहकों के हित को ध्यान में रखेंगे और जल्द से जल्द उनकी दिक्कतें दूर करने का प्रयास किया जाएगा। वित्त मंत्री ने कहा कि सरकार जमा पर गारंटी की सीमा को एक लाख रुपए से बढ़ाने पर विचार कर सकती है। यदि ऐसा होता है तो इसे संसद के माध्यम से किया जाएगा।
