
# Демонстранти искат независимост на Шотландия

Published at: **2019-11-02T21:32:00+00:00**

Author: **Петя Славова**

Original: [Dnes.bg](https://www.dnes.bg/eu/2019/11/02/demonstranti-iskat-nezavisimost-na-shotlandiia.428339)

Около 20 000 души излязоха по улиците на Глазгоу днес, за да демонстрират за независимост на Шотландия от Великобритания, съобщиха организаторите, предаде ДПА.
Никола Стърджън, първи министър на Шотландия и лидер на Шотландската национална партия, също участва в демонстрацията - първият случай през последните пет години, когато тя се включва в акция в подкрепа на независимостта, отеблязва БТА.
"Независима Шотландия е по-близо от всякога. Наистина е на разстояние само едно докосване", написа тя само часове преди демонстрацията.
В петък Стърджън заяви, че ще поиска нов референдум за независимост от Лондон до края на декември .Изборите на 12 декември са шансът на Шотландия да се спаси от Брекзит и да поставим бъдещето си в собствените си ръце, заяви тя и призова избирателите да дадат гласа си за Шотландската национална партия и така да укрепят позицията на Шотландия.
На първия референдум за независимост в Шотландия през 2014 г. 55 процента гласуваха против отцепване от Обединеното кралство. По време на референдума за Брекзит през 2016 г. 62 процента от шотландците гласуваха за оставане в Европейския съюз.
