
# लॉन्च से पहले ही होंडा सिटी BS6 की बुकिंग शुरू, जानें संभावित कीमत

Published at: **2019-11-07T08:02:44+00:00**

Author: **नई दिल्ली | लाइव हिन्दुस्तान टीम**

Original: [https://www.livehindustan.com](https://www.livehindustan.com/auto/story-honda-city-bs6-booking-starts-before-launch-2836390.html)

अगर आप होंडा की कारों के शौकीन हैं तो आपके लिए खुशखबरी है। होंडा नई जनरेशन सिटी सेडान से इंटरनेशनल मार्केट में इस महीने के अंत तक पर्दा उठा देगी। मगर, उससे पहले कंपनी भारत में इसके मौजूदा पेट्रोल मॉडल का बीएस6 वर्जन लॉन्च करने की तैयारी कर रही है। हाल ही में कंपनी ने दिल्ली के आरटीओ ऑफिस में सिटी के बीएस6 पेट्रोल मैनुअल वर्जन का रजिस्ट्रेशन कराया है। 
जानकारी के अनुसार पुणे, मुंबई, जयपुर, चेन्नई, कोलकाता और लखनऊ  के कई डीलर्स ने तो बीएस6 इंजन वाली होंडा सिटी की अनाधिकृत एडवांस बुकिंग भी शुरू कर दी है। 
cardekho.com के मुताबिक, होंडा इंडिया ये पहले ही पुष्टि कर चुकी है कि वो बीएस6 नॉर्म्स लागू होने के बावजूद भी भारत में डीजल कारों को बेचना बंद नहीं करेगी। कंपनी बीएस6 पेट्रोल इंजन वाली सिटी को जल्द लॉन्च करने की तैयारी कर रही है। वहीं कंपनी अप्रैल 2020 से पहले इसका बीएस6 नॉर्म्स के अनुसार अपग्रेडेड डीजल वर्जन भी लॉन्च कर सकती है।

        
          6 लाख रुपये तक सस्ती हुईं ऑडी की ये कारें, जानें इनकी सही कीमत
        
      
बीएस6 अपडेट होंडा सिटी का वेरिएंट लाइनअप इसके मौजूदा मॉडल के जैसा ही रहने के आसार हैं। होंडा सिटी का मौजूदा मॉडल 4 वेरिएंट: एसवी, वी,वीएक्स और ज़ेडएक्स में उपलब्ध है। अपडेट होंडा सिटी में मौजूदा मॉडल वाले ही फीचर्स दिए जा सकते हैं। ऐसे में सेफ्टी के लिहाज़ से होंडा सिटी बीएस6 में रियर पार्किंग सेंसर, ड्यूल एयरबैग, एबीएस के साथ ईबीडी और एलईडी डीआरएल दिए जा सकते हैं।  होंडा सिटी के मौजूदा मॉडल की कीमत 9.81 लाख रुपये से लेकर 14.16 लाख रुपये (एक्स-शोरूम, दिल्ली) है। बीएस6 इंजन से लैस हो जाने के बाद इस गाड़ी की कीमत में 30,000 रुपये तक का इजाफा हो सकता है।

        
          हाईवे पर हुंडई एलांट्रा ऑटोमैटिक का माइलेज जानकर रह जाएंगे हैरान
        
      

        
          BS6 नॉर्म्स लागू होने के बाद 1.6 लीटर डीजल इंजन को फिर लाएगी मारुति
        
      
