
# تغییر 11 وزیر در کابینه دولت اردن

Published at: **2019-11-07T17:11:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545501.html/%D8%AA%D8%BA%DB%8C%DB%8C%D8%B1-11-%D9%88%D8%B2%DB%8C%D8%B1-%D8%AF%D8%B1-%DA%A9%D8%A7%D8%A8%DB%8C%D9%86%D9%87-%D8%AF%D9%88%D9%84%D8%AA-%D8%A7%D8%B1%D8%AF%D9%86)

پادشاه اردن با درخواست نخست وزیر این کشور برای تغییر 11 وزیر موافقت کرد و وزرای جدید، معرفی شدند.
به گزارش شبکه اطلاع رسانی راه دانا؛ شاه اردن امروز پنجشنبه با تغییراتی در کابینه «عمر الرزاز» نخست وزیر این کشور موافقت کرد.
خبرگزاری رسمی اردن گزارش داد که شاه اردن بنا بر ماده 35 قانون اساسی اردن با تغییر در کابینه این کشور موافقت کرده است.   در بیانیه پادشاهی اردن آمده است که وزرای زیر منصوب شده‌اند:   ۱-تیسیر منیزل النعیمی: وزیر آموزش و پرورش. ۲- صالح علی الخرابشة: وزیر محیط زیست. ۳- إبراهیم صبحی الشحاحدة: وزیر کشاورزی. ۴- محمد محمود العسعس: وزیر دارایی. ۵- أمجد عودة العضایلة: وزیر کشور در امور اطلاع‌رسانی. ۶- وزیر اوقاف. ۷- باسم محمد الطویسی وزیر فرهنگ. ۸- فارس عبدالحافظ البریزات: وزیر جوانان. ۹- وسام عدنان الربضی: وزیر برنامه‌ریزی و همکاری بین‌الملل. ۱۰- خالد ولید سیف: وزیر حمل و نقل. ۱۱- محی الدین شعبان توق: وزیر آموزش عالی.   به گزارش خبرگزاری اردن، عبدالله دوم پادشاه اردن امروز در کاخ «الحسینیه» از وزاری مستعفی کمال و تشکر و قدردانی را کرد.   این در حالی است که وزارتخانه‌های حاکمیتی هیچ تغییری نکرد.   نخستین تغییری که الرزاز در کابینه خود اعمال کرد، یازده اکتبر سال گذشته میلادی –یعنی کمتر از چهار ماه از تشکیل آن- بوده است.   در آن زمان، نخست وزیر اردن، ده وزیر را تغییر داد، هفت وزیر جدید را معرفی کرد و شش وزارتخانه را ادغام کرد.   دومین تغییر در کابینه الرزاز به حادثه دریای مرده (بحر المبیت) باز می‌گردد که در جریان آن، ۲۱ نفر کشته شدند. بیشتر افراد کشته شده، دانشجو بودند. در آن زمان، وزیر آموزش و پرورش و گردشگری از دولت استعفا کردند.   منبع: فارس 
