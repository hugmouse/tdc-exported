
# استکبار ستیزی ملت ایران برگرفته از قرآن است/ انقلاب اسلامی پرچمدار مبارزه با استکبار جهانی است

Published at: **2019-11-04T14:20:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544847.html/%D8%A7%D8%B3%D8%AA%DA%A9%D8%A8%D8%A7%D8%B1-%D8%B3%D8%AA%DB%8C%D8%B2%DB%8C-%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%A8%D8%B1%DA%AF%D8%B1%D9%81%D8%AA%D9%87-%D8%A7%D8%B2-%D9%82%D8%B1%D8%A2%D9%86-%D8%A7%D8%B3%D8%AA--%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D9%BE%D8%B1%DA%86%D9%85%D8%AF%D8%A7%D8%B1-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D8%A7%D8%B3%D8%AA%DA%A9%D8%A8%D8%A7%D8%B1-%D8%AC%D9%87%D8%A7%D9%86%DB%8C-%D8%A7%D8%B3%D8%AA)

فرمانده نیروی دریایی سپاه پاسداران انقلاب اسلامی با تاکید بر اینکه استکبار ستیزی ملت ایران برگرفته از قرآن است، گفت: ما نمی توانیم به عنوان یک مسلمان که درس گرفته از قرآن است ظلم و بی عدالتی را ببینیم و ساکت باشیم.
به گزارش شبکه اطلاع رسانی راه دانا؛ به نقل از هرمز؛ سردار تنگسیری، فرمانده نیروی دریایی سپاه پاسداران انقلاب اسلامی در مراسم راهپیمایی 13 آبان در جزیره کیش با بیان اینکه حضور مردم در راهپیمایی ها و گردهمایی را دشمن رصد می کند، اظهار کرد: حضور پر شور ملت باعث مایوس شدن دشمن می شود.
فرمانده نیروی دریایی سپاه پاسداران انقلاب اسلامی با تاکید بر اینکه استکبار ستیزی ملت ایران برگرفته از قرآن است، گفت: ما نمی توانیم به عنوان یک مسلمان که درس گرفته از قرآن است ظلم و بی عدالتی را ببینیم و ساکت باشیم.
تنگسیری عنوان کرد: تاریخ آمریکا سراسر ظلم در دنیا بوده در حالی که آمریکا خودش را مهد آزادی می داند و مجسمه آزادی را به عنوان آزاد منشی در کشورش دارد همین کشور بمب اتم را در جنگ ها استفاده کرد.
وی با بیان اینکه آمریکا دم از حقوق بشر می زند اما تمام حقوق بشر را پایمال می کند، بیان کرد: در جنگ هایی که آمریکایی ها پشت سر گذاشتند از جنگ ویتنام گرفته تا جنگ جهانی دوم، عراق، کره، خاورمیانه مشاهده شد که چگونه کشتار دسته جمعی انجام می دهند.
فرمانده نیروی دریایی سپاه پاسداران انقلاب اسلامی تصریح کرد: آمریکا به دلیل اینکه مستکبر است سراسر ظلم و کشتار بوده زیرا نمی خواهد هیچ کس جز خودش قدرت داشته باشد و زندگی کند.

        تمامی شهدا ما به نحوی توسط آمریکایی ها به شهادت رسیدند
      
تنگسیری با اشاره به اینکه چرا ما مرگ بر آمریکا می گوییم، اظهار کرد: آمریکایی ها در تبعید امام خمینی(ره)، کودتای سال 1332، جنگ تحمیلی، کشتار دانش آموزان و دانشجویان دست داشتند تمامی شهدا ما به نوعی به دست آنها به شهادت رسیدند.
وی با تاکید بر اینکه در شهید شدن شهدا یا خود آمریکایی ها مستقیم دخالت داشتند و یا حامی آنها بودند، گفت: در دفاع مقدس زمانی که در جبهه های زمینی موفق پیش می رفتیم و زمین هایی که دشمنان به ناحق از ما گرفته بودند پس می گرفتیم، بسنده به امکاناتی که به رژیم بعث عراق می دادند نکردند و رسما در خلیج فارس وارد شدند و کشتی های ما را زدند.
تنگسیری خاطر نشان کرد: در این چهل سال انقلاب و فراتر از آن به مردم ایران ظلم کردند.

         آمریکا چهل سال به ناحق ملت ما را تحریم کرده است
      
وی با بیان اینکه آمریکا چهل سال به ناحق ملت ما را تحریم کرده است، عنوان کرد: تحریم ها و ظلم های این رژیم جنایتکار مختص ایران نبوده بلکه هر جایی که صدای عدالت خواهی بلند باشد آمریکایی ها می آیند تا آن را خاموش کنند.
فرمانده نیروی دریایی سپاه پاسداران انقلاب اسلامی تاکید کرد: آمریکا تنها به دنبال تعطیلی صنعت هسته ای ما نیست حتی ما را در مقابل داروهای بیماران نیز تحریم کرده اند.
تنگسیری با تاکید بر اینکه ما راهی جز مبارزه با استکبار جهانی نداریم، عنوان کرد: دنیا اگر امروز به ایران افتخار می کند و مردم کشورهای حاشیه خلیج فارس ایرانیان را قهرمان می خوانند  بخاطر ایستادگی آن در مقابل استکبار است.

        ملت ایران پرچمدار مبارزه با استکبار جهانی است
      
وی با بیان اینکه 40  سال ما در مقابل دشمن ایستادیم این مسیر باید ادامه پیدا کند، گفت: ما پرچمدار مبارزه با استکبار جهانی هستیم.
فرمانده نیروی دریایی سپاه پاسداران انقلاب اسلامی با اشاره به اینکه آمریکایی ها غیر از خودشان را رنگین پوست و پایین تر از خودشان می دانند، بیان کرد: ملت ایران امروز با عنایت خداوند در مقابل استکبار جهانی ایستاده و ما باید وحدتمان را در طول مسیر ادامه دهیم.

        ملت ایران، قهرمان ترین و با فرهنگ ترین ملت هاست
      
تنگسیری با تاکید بر اینکه قهرمان ترین و با فرهنگ ترین ملت، ملت ایران است، اظهار کرد: کشورهای مسلمان و غیر مسلمان در جهان ملت ایران را استکبار ستیز می دانند.
وی با تاکید بر اینکه امروز استکبار جهانی از اینکه جوان این مرز و بوم به دانش های مختلف دست یافته اند در حال ترکیدن است، تصریح کرد: زمانی ما املای موشک را بلند نبودیم اما پیشرفته ترین سلاح ها در درون کشور تولید می شود.
فرمانده نیروی دریایی سپاه پاسداران انقلاب اسلامی با بیان اینکه زمانی حق نداشتیم به آمریکایی ها بگوییم در خیابان ، میادین و.... ما نیایید اما امروز همه چیز را از آنها گرفته ایم، گفت: ما به عنوان سربازان این ملت در دریا محکم در مقابل آمریکایی ها ایستاده ایم و اجازه ورود ناو هواپیمابر در آب هایمان را نمی دهیم.
تنگسیری خاطر نشان کرد: زمانی هیچ ملتی جراتی کوچکترین سوال از انگلیس و آمریکا نداشت ولی امروزه نیروهایشان در این مرز و بوم به زانو در می آیند و این عزت را ملت ایران از شهدا گرفته اند.
انتهای پیام/
