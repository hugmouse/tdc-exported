
# జాతీయ అథ్లెటిక్స్‌లో మనోళ్లకు పతకాలు

Published at: **2019-11-04T04:04:52+00:00**

Author: ****

Original: [Andhrajyothy](https://www.andhrajyothy.com/artical?SID=945707)

ADVT
హైదరాబాద్‌ (ఆంధ్రజ్యోతి క్రీడాప్రతినిధి): గుంటూరులో జరుగుతున్న జాతీయ జూనియర్‌ అథ్లెటిక్స్‌ చాంపియన్‌షి్‌పలో తెలుగు అథ్లెట్లు మెరిశారు. ఆదివారం మొదలైన ఈ టోర్నీలో తొలిరోజు ఏకంగా ఆరుగురు పతకాలు సాధించారు. వీరిలో ముగ్గురు స్వర్ణాలు కొల్లగొట్టారు. అండర్‌-18 బాలికల 100 మీటర్ల రేసులో దీప్తి (11.94 సె.) పసిడి సాధించగా, అండర్‌-14 బాలుర 400 మీటర్లలో మహేశ్‌ (49.11 సె) స్వర్ణం, అండర్‌-14 బాలుర 100 మీటర్లలో గౌతమ్‌ (11.62 సె) బంగారు పతకం గెలిచారు. అండర్‌-18 బాలుర 400 మీ.లో అనికేత్‌ (48.75 సె)కు రజతం, అండర్‌-20 బాలికల 100 మీ.లో నిత్య (11.90 సె)కు రజతం, అండర్‌-16 బాలుర పెంటాథ్లాన్‌లో యుగంధర్‌ (3161 పాయింట్లు)కు కాంస్యం దక్కాయి.
