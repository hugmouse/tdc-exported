
# Share Market: हरे निशान पर बंद हुआ शेयर बाजार, Sensex में 136 अंकों की बढ़त 

Published at: **2019-11-04T10:25:05+00:00**

Author: **लाइव हिन्दुस्तान टीम,नई दिल्ली**

Original: [https://www.livehindustan.com](https://www.livehindustan.com/business/story-sensex-and-nifty-closed-on-green-sign-on-monday-2831099.html)

हफ्ते के पहले दिन शेयर बाजार मजबूती के साथ बंद हुआ। सेंसेक्स 136.93 अंकों की बढ़त के साथ 40,301.96 के स्तर और निफ्टी 52.25 अंकों की तेजी के साथ 11,942.85 के लेवल पर बंद हुआ। आज सेंसेक्स ने कारोबार के दौरान एक नया रिकॉर्ड बनाया और सेसेक्स 40,500 के करीब पहुंच गया। 
सुबह एक समय सेंसेक्स 181 अंकों की तेजी के साथ 40,346.31 पर कारोबार करता दिखा। वहीं, निफ्टी 50.15 अंकों की तेजी के साथ 11,940.75 पर ट्रेड कर रहा है।
हफ्ते के आखिरी दिन शुक्रवार को शेयर बाजार बढ़त के साथ बंद हुआ। सेंसेक्स 35.98 अंकों की बढ़त के साथ 40,165.03 और निफ्टी 13.15 अंकों की तेजी के साथ 11,890.60 के स्तर पर बंद हुआ। शुक्रवार सुबह घरेलू शेयर बाजार में तेजी के रुझान के साथ कारोबार की शुरुआत हुई।
विदेशी पूंजी प्रवाह के निरंतर बने रहने और सकारात्मक वैश्विक संकेतों के बीच बंबई शेयर बाजार का सेंसेक्स सोमवार को शुरुआती कारोबार में एक समय 269 अंक उछलकर 40,434.83 अंक तक पहुंच गया था जो इसका एक नया कीर्तिमान है। बाजार में आईसीआईसीआई बैंक, रिलायंस इंडस्ट्रीज , आईटीसी , टीसीएस और एचडीएफसी बैंक के शेयरों में लिवाली का जोर देखा गया।
सेंसेक्स की कंपनियों में वेदांता, टाटा स्टील, आईसीआईसीआई बैंक, टाटा मोटर्स, एसबीआई, एचसीएल टेक, सन फार्मा और भारती एयरटेल में 3.20 प्रतिशत तक की तेजी देखी गई। अमेरिका-चीन व्यापार समझौते के बीच ज्यादातर एशियायी बाजार ऊपर थे लेकिन टोक्यो का प्रमुख सूचकांक नीचे चल रहा था। अमेरिका में रोजगार के आंकड़े बेहर रहने से भी बाजार में विश्वास बढ़ा हुआ था।

        Sensex ने बनाया नया रिकॉर्ड,  40,409 पर कर रहा है कारोबार
      
