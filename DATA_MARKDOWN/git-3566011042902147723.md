
# پاسخ شهردار یاسوج به آغاز مجدد ساخت وسازها در منطقه گردشگری آبشار

Published at: **2019-11-06T12:28:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545273.html/%D9%BE%D8%A7%D8%B3%D8%AE-%D8%B4%D9%87%D8%B1%D8%AF%D8%A7%D8%B1-%DB%8C%D8%A7%D8%B3%D9%88%D8%AC-%D8%A8%D9%87-%D8%A2%D8%BA%D8%A7%D8%B2-%D9%85%D8%AC%D8%AF%D8%AF-%D8%B3%D8%A7%D8%AE%D8%AA-%D9%88%D8%B3%D8%A7%D8%B2%D9%87%D8%A7-%D8%AF%D8%B1-%D9%85%D9%86%D8%B7%D9%82%D9%87-%DA%AF%D8%B1%D8%AF%D8%B4%DA%AF%D8%B1%DB%8C-%D8%A2%D8%A8%D8%B4%D8%A7%D8%B1)

مقدم گفت: کارگروه گردشگری مصوبه ای در خصوص ممنوعیت ساخت و ساز ها داشته است، اما برای کسانی که مالک هستند و به شهرداری مراجعه میکنند الزام قانونی برای جلوگیری از ساخت و سازها وجود ندارد.
به گزارش شبکه اطلاع رسانی راه دانا به نقل از صبح زاگرس؛ در خصوص آبشار یاسوج و ساخت و سازهایی که در آن صورت میگیرد گفت: کارگروه گردشگری مصوبه ای در خصوص ممنوعیت ساخت و ساز ها با نصب بنر در آبشار یاسوج در ماه های گذشته داشته است، اما برای کسانی که مالک هستند و به شهرداری مراجعه میکنند الزام قانونی برای آنها برای جلوگیری از ساخت و سازها وجود ندارد، این موضوع بر اساس کمیسیون ماده 5 مختص آبشار  که با رعایت سطح اشغال، و نوع مواد و مصالح، اگر این موضوع را  رعایت کنند شهرداری طبق قانون ملزم است به آنها پروانه بدهد، بنابراین کسانی که بر اساس قانون کار میکنند پروانه دارند و اگر افرادی خلاف تشریفات قانونی کارکنند گشت ساختمان  شهرداری با آنها باید برخورد کند.
 
نستهن مقدم بیان کرد: جلسه ای در دو روز گذشته با امور آب صورت گرفت، که موضوع تصرفات از معابر و آبراه که  رعایت آن الزامی بوده تشکیل شد، که با هر گونه ساخت و ساز در این مکان برخورد شود، در این خصوص با یک مشاور کشوری که پارک بزرگی مانند صفه اصفهان را طراحی کرده است وارد مذاکره شده ایم و جلسات میدانی در هفته های گذشته صورت گرفت و تهیه نقشه های توپوگرافی انجام شده است، که طرح جامع گردشگری آبشار تهیه و اجرایی شود.
 
وی افزود: در خصوص ممنوعیت ساخت وسازها با نبود طرح جامع گردشگری موضوعی مطرح است، باید اشاره کرد آبشار چند مالکیتی است یعنی هم اشخاص حقیقی و هم اشخاص حقوقی در آن سهیم هستند، اما با توصیه به مشاور اعلام شد طرحی تهیه شده توسط دستگاه های منابع طبیعی، شهرداری، آموزش و پرورش که توسط مشاور به اشخاص حقیقی و مالکان اعلام شود، تا تناسبی بین مالکیت خصوصی و حقوقی برقرار شود، بنابراین اگر طرحی که درآمدزایی داشته و مولد باشد شهروندان تبعیت خواهند کرد.
 
شهردار یاسوج گفت: محدودیت هایی که در آبشار انجام می شود به این دلیل است که طرح جامع گردشگری در کمیته گردشگری تصویب شود تا رشد ساخت و سازها توسط بخش خصوصی متوقف شود.
 
انتهای پیام/
