
# سرفت مبلغ هنگفت از منزلم خلاف واقع است

Published at: **2019-11-03T18:59:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544613.html/%D8%B3%D8%B1%D9%81%D8%AA-%D9%85%D8%A8%D9%84%D8%BA-%D9%87%D9%86%DA%AF%D9%81%D8%AA-%D8%A7%D8%B2-%D9%85%D9%86%D8%B2%D9%84%D9%85-%D8%AE%D9%84%D8%A7%D9%81-%D9%88%D8%A7%D9%82%D8%B9-%D8%A7%D8%B3%D8%AA)

نماینده مردم خوی در مجلس با انتقاد از اظهارات مطرح شده درخصوص سرقت مبالغ هنگفت از منزلش، این مطالب را واهی و خلاف واقع دانست.
به گزارش شبکه اطلاع رسانی راه دانا؛ سیدتقی کبیری در جلسه علنی نوبت عصر امروز (یکشنبه، ۱۲ آبان ) مجلس شورای اسلامی، در تذکر آیین نامه ای با استناد به ماده ۲۲ آیین نامه داخلی مجلس و اصل ۸۴ قانون اساسی عنوان کرد: در روز دهم آبان ماه در یکی از برنامه‌های تلویزیونی یکی از همکاران نماینده، اظهاراتی را درخصوص سرقت از منزل بنده مطرح کرد که کاملا خلاف واقع بود.
نماینده مردم خوی در مجلس شورای اسلامی با بیان اینکه بنده و خانواده‌ام هیچگونه صورتجلسه‌ای مبنی بر سرقت مبالغ هنگفت و میلیاردی از منزلمان را امضا نکرده‌ایم، موارد عنوان شده در برنامه تلویزیونی را مطالبی واهی عنوان کرد.
وی با استناد به سخنان یکی از معصومین (ع) ادامه داد: آزادمرد باشیم و اینگونه با آبروی افراد بازی نکنیم.
منبع: ایلنا
انتهای پیام/
