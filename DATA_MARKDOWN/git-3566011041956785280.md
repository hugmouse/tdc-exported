
# رتبه بندی معلمان امسال اجرایی می‌شود

Published at: **2019-11-07T16:46:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1545496.html/%D8%B1%D8%AA%D8%A8%D9%87-%D8%A8%D9%86%D8%AF%DB%8C-%D9%85%D8%B9%D9%84%D9%85%D8%A7%D9%86-%D8%A7%D9%85%D8%B3%D8%A7%D9%84-%D8%A7%D8%AC%D8%B1%D8%A7%DB%8C%DB%8C-%D9%85%DB%8C-%D8%B4%D9%88%D8%AF)

وزیر آموزش و پرورش گفت: طرح رتبه بندی معلمان در صورت جذب اعتبار و بودجه امسال اجرا می‌شود.
به گزارش شبکه اطلاع رسانی راه دانا؛ محسن حاجی میرزایی ظهر پنجشنبه در نشست هم اندیشی فرهنگیان استان با بیان اینکه وقتی معلم از وضعیت خوب برخوردار باشد و آرامش کافی داشته باشد همه کاستی‌ها قابل جبران است افزود: از نگاه من معلم جانشین همه نداشته هاست است، معلم می‌تواند کاستی فضای آموزشی را جبران کند و می‌تواند درس خلاقیت را در زندگی اجتماعی بیاموزد و رساندن معلمان به شرایط آرامش جزو ماموریت‌های ماست.
وی با بیان اینکه طرح رتبه بندی معلمان امسال اجرا می‌شود گفت: طبق پیش بینی قانون بودجه سال ۹۸ دولت با استفاده از امکانات و اختیارات خودش شکل طرح رتبه بندی را تدوین کرده و در قالب لایحه نیز به مجلس تقدیم می‌شود و اگر بتوانیم اعتبار را جذب کنیم و این طرح را در عمل بیازماییم، اجرا می‌شود.   وی با اظهار اینکه آیین نامه رتبه بندی در کمیسیون اجتماعی دولت تدوین شده است و این در دستور کار دولت قرار دارد ادامه داد: هر زمانی که طرح تصویب شود اجرای می‌شود، ولی مبنای اعمال افزایش‌ها از مهرماه امسال خواهد بود و همکاران از مزایای آن بهره‌مند خواهند شد.   وزیر آموزش و پرورش به مشارکت خیران اشاره و اضافه کرد: امسال خیران ۳۶ میلیارد تومان در استان مازندران تعهد کردند که ۷۷ درصد بیش از گذشته بوده است و نشان می‌دهد مشارکت اجتماعی در استان و منطقه بالا است و باید با مشارکت خیران بتوانیم کاستی‌ها را برطرف کنیم.   منبع: مهر 
