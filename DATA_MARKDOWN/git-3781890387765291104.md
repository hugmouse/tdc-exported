
# เอฟวัน สุดยอดผงาดตัดเชือกคิว เวิลด์ โอเพ่นที่จีน

Published at: **2019-11-01T10:12:00+00:00**

Author: ****

Original: [เดลินิวส์](https://www.dailynews.co.th/sports/739520)


        "เอฟวัน" แทงกระฉูด ตามหลัง 2-4 เฟรม ก่อนจะพลิกนรกไล่แซงชนะ "เดวิด กิลเบิร์ต" ไปสุดระทึก 5-4 เฟรม ทะลุรอบตัดเชือก ศึกสอยคิวโลก "เวิลด์ โอเพ่น 2019" ที่เมืองจีน ไปดวลกับ "ไคเรน วิลสัน" พร้อมการันตีเงินในกระเป๋าแล้วเนื้อๆ 1.2 ล้านบาทเศษ
      
ศึกสนุกเกอร์สะสมคะแนนโลก รายการ "เวิลด์ โอเพ่น 2019" หรือ "The 2019 Yushan World Open" ชิงเงินรางวัลรวม 772,000 ปอนด์ หรือประมาณ 29,336,000 บาท ที่หยู่ฉวน นัมเบอร์วันมิดเดิ้ล สคูล ประเทศจีน  เมื่อวันที่ 1 พ.ย. เป็นการดวลคิวในรอบ 8 คนสุดท้าย "เอฟ นครนายก" เทพไชยา อุ่นหนู มือ 37 ของโลก วัย 34 ปี ขวัญใจชาวไทย พบกับ เดวิด กิลเบิร์ต มือ 11 ของโลกชาวอังกฤษ วัย 38 ปีสถิติเจอกันมา 2 ครั้ง "เอฟวัน" แพ้มาทั้ง 2 ครั้ง โดยรายการ "คิว สคูล 2011" รอบ 128 คน แพ้ 0-4 เฟรม และรายการ "อินเตอร์เนชันแนล แชมเปี้ยนชิพ 2015" รอบรองชนะเลิศ แพ้ 5-9 เฟรมผลปรากฎว่า เอฟ ที่ตามหลัง 2-4 เร่งคิวตามตีเสมอ 4-4 ก่อนจะออกมากดไม้เดียว 96 แต้ม พลิกกลับมาชนะได้อย่างสุดเร้าใจ 5-4 เฟรม 65-52 (52), 12-62, 100 (82)-22, 3-100 (100), 0-94 (55), 72-79 (62), 83 (77)-27, 66 (66)-17 และ 96 (96)-0 ทำให้ "เอฟวัน" ถอนแค้นได้เป็นครั้งแรก ผ่านเข้ารอบรองชนะเลิศ ได้สำเร็จ พร้อมรับเงินรางวัลไปแล้ว 32,500 ปอนด์ หรือประมาณ 1,235,000 บาทในรอบรองชนะเลิศ "เอฟวัน" จะดวลคิวกับ ไคเรน วิลสัน จากอังกฤษ ที่ปราบ โจว หยู่ หลง จากจีน มา 5-3 เฟรม โดยสถิติการพบกันระหว่าง เอฟ กับ ไคเรน นั้น คู่นี้เจอกันมาทั้งหมด 3 ครั้ง ปรากฎว่า เทพไชยา ชนะ 1 ครั้ง แพ้ 2 ครั้ง ในศึกสนุกเกอร์ 6 แดงชิงแชมป์โลก 2017 เอฟ ชนะ 5-3 เฟรม, เวิลด์ โอเพ่น 2017 วิลสัน ชนะ 5-3 เฟรม และล่าสุด ศึกยูโรเปี้ยน มาสเตอร์ส 2018 วิลสัน ชนะ 4-1 เฟรม. 
