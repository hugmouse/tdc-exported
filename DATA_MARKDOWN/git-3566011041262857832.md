
# دولت با طرح تعطیلی پنجشنبه‌ها مخالفت کرده است/ در انتخابات مجلس مجری بی‌طرف هستیم

Published at: **2019-11-02T14:27:00+00:00**

Author: ****

Original: [شبکه اطلاع رسانی راه دانا](http://www.dana.ir/news/1544168.html/%D8%AF%D9%88%D9%84%D8%AA-%D8%A8%D8%A7-%D8%B7%D8%B1%D8%AD-%D8%AA%D8%B9%D8%B7%DB%8C%D9%84%DB%8C-%D9%BE%D9%86%D8%AC%D8%B4%D9%86%D8%A8%D9%87-%D9%87%D8%A7-%D9%85%D8%AE%D8%A7%D9%84%D9%81%D8%AA-%DA%A9%D8%B1%D8%AF%D9%87-%D8%A7%D8%B3%D8%AA--%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D9%84%D8%B3-%D9%85%D8%AC%D8%B1%DB%8C-%D8%A8%DB%8C-%D8%B7%D8%B1%D9%81-%D9%87%D8%B3%D8%AA%DB%8C%D9%85)

معاون پارلمانی رئیس جمهور با اشاره به نقش دولت در انتخابات مجلس گفت: دولت در انتخابات مجلس به عنوان مجری بی‌طرف خواهد بود.
به گزارش شبکه اطلاع رسانی راه دانا؛ به نقل از موج رسا; حسینعلی امیری امروز در جمع خبرنگاران در مورد طرح تعطیلی پنجشنبه‌ها اظهار کرد: تعطیلی پنج شنبه‌ها در دولت به بحث گذاشته شد ولی کشور ما تعطیلات بسیار زیادی دارد و تعطیلی پنجشنبه‌ها موجب تعطیلی همه ادارات و کارنجات، اماکن اقتصادی و بنگاه‌های اقتصادی می‌شود.
وی تصریح کرد: این طرح بار مالی زیادی برای کشور تحمیل می‌کرد و دولت ضمن احترام به طراحان این طرح اعلام مخالف خود را اعلام کرد.
معاون پارلمانی رئیس جمهور ابراز کرد: در دولت یکی دو نفر بیشتر موافق این طرح نبودند و این طرح به رای گیر گذاشته شد که رای نیاورد.
وی در خصوص برگزاری انتخابات مجلس نیز عنوان کرد: انتخابات نیز یکی از مهمترین اتفاقاتی که در اواخر امسال خواهیم داشت و این اتفاق یک رویداد بسیار مهمی بوده که دولت در این انتخابات یک مجری بی‌طرف است.
امیری با اشاره به اینکه انتخابات سه رکن دارد که یک رکن آن مردم بوده و رکن‌های دیگر مجری و ناظر در انتخابات است افزود: دولت به عنوان مجری در انتخابات بی‌طرف خواهد بود و آن چیزی که برای دولت مهم است انتخابات باشکوه بیشتری برگزار شود.
وی عنوان کرد: براساس قانون همه سلایق و جریانهای سیاسی در داخل نظام باید نامزد داشته باشند و هم در انتخابات مشارکت جدی صورت بگیرد که دولت هم خواستار این موضوع است.
معاون پارلمانی رئیس جمهور بیان کرد: وزارت کشور با شورای محترم نگهبان که ناظر انتخابات بوده در حال تعامل است و دولت از برگزاری انتخابات استقبال می‌کند.
وی خاطر نشان کرد: حال باید ببینیم تا چه مرحله‌ای و چگونه با شورای نگهبان به توافق برسیم را وزیر محترم کشور اعلام می‌کند.
انتهای پیام/
