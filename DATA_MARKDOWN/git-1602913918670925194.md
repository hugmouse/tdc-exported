
# Cum a ajuns Huawei dintr-un mic start-up fără resurse o multinaţională lider în afaceri şi cine este Ren Zhengfei, omul care a ghidat dezvoltarea companiei?

Published at: **2019-11-05T08:54:00+00:00**

Author: ****

Original: [Ziarul Financiar](https://www.zf.ro/business-hi-tech/cum-a-ajuns-huawei-dintr-un-mic-start-up-fara-resurse-o-multinationala-lider-in-afaceri-si-cine-este-ren-zhengfei-omul-care-a-ghidat-dezvoltarea-companiei-18542218)

Articol cu conţinut publicitar

        Fondatorul Huawei îşi pune sub lumina reflectoarelor viaţa şi valorile după care s-a ghidat în business pentru a arăta că producătorul asiatic este o companie care oferă produse şi servicii sigure şi de încredere
      

        Multă lume se întreabă cine este Ren Zhengfei - fondatorul şi conducătorul Huawei - şi cum a ajuns el să dezvolte în câteva decenii o multinaţională cu afaceri globale de zeci de miliarde de dolari într-una dintre cele mai competitive industrii globale. Iar unele voci afirmă că Huawei este o companie controlată de armată şi de partid şi de aceea este atât de puternică.
      

        Aflat la Bucureşti, Chen Peigen, Consultant Senior în cadrul Biroului Executiv al Huawei China, şi-a început astfel intervenţia din cadrul conferinţei cu titlul „Living in Peace of Mind”, prin intermediul ideile fondatorului Huawei sunt puse sub lumina reflectoarelor pentru a aduce răspunsuri la întrebări precum cele de mai sus şi pentru a ajuta publicul larg, partenerii şi autorităţile să afle care este de fapt istoria Huawei şi care este spiritul care i-a permis să ajungă un lider global în afaceri. Înainte de a ajunge la Bucureşti prelegerea a fost susţinută de peste 800 de ori în peste 20 de ţări.
      

        Cine este Ren Zhengfei? O tulburătoare istorie personală care a marcat modul de dezvoltare al Huawei
      
O persoană discretă, Ren Zhenghfei - fondatorul Huawei, nu acordase decât un singur interviu până la acutizarea tensiunilor comerciale China - SUA şi a discuţiilor despre securitatea produselor companiei - astfel că despre el erau disponibile foarte puţine informaţii, limitate de regulă la informaţia că a urmat o carieră în Armata chineză. În noul context global şi al presiunii la care este supusă compania, Ren Zhengfei a decis să ofere detalii tulburătoare despre viaţa sa publicului larg şi să arate ce valori l-au ghidat ulterior şi în business, după cum a relatat în cadrul conferinţei Chen Peigen.
Fondatorul Huawei s-a născut într-o familie obişnuită, şi a avut 6 fraţi şi surori. „Mama mea Chen Yuanzhao a fost o învăţătoare obişnuită care şi a dedicat întreaga viaţă în a educa copiii dintr-o zonă montană. Tatăl meu Ren Moxun a fost un om  extrem de prudent, şi un foarte cunoscut conducător din sistemul de educaţie din mediul rural”.
Copilăria şi adolescenţa fondatorului au fost unele dure, cu lecţii pe care el avea să nu le uite niciodată, după cum arată relatările lui despre acea perioadă.
„Ceea ce m-a impresionat a fost viaţa mea din liceu. Am suferit rău de foame, chiar am şi căzut unele examene. Nu eram ambiţios la acea vreme. Tot ce voiam era o bucată de pâine pe care să o mănânc. Pentru a face faţă foametei părinţii mei procesau fructe şi plante culese de pe dealurile din apropiere, cu care înlocuiam mâncarea. Am săpat o groapă în dormitor, pe care o foloseam şi pentru a găti şi pentru a ne încălzi. În fiecare seară ne adunam în jurul cuptorului şi aşteptam ca cina să fie servită de mama. A fost o perioadă grea dar şi veselă. Am practicat un model de raţionalizare a mâncării astfel încât să o împărţim între noi pentru a ne asigura că supravieţuim cu toţii. Astfel că ştiu ce înseamnă cuvântul supravieţuire.
Nu am purtat o cămaşă decentă până când nu am terminat liceul şi nu am îndrăznit să cer una pentru că eram prea săraci.
Când am fost admis la universitate mama mi-a adus două cămăşi. Am vrut foarte tare să plâng atunci. Eram atât de flămând înaintea examenelor încât am încercat să gătesc pleavă cu ierburi sălbatice pentru a le mânca. Pentru a-mi da energie mama a reuşit să-mi dea în plus o pâine de porumb la micul dejun în fiecare dimineaţă. Aceste pâinici de porumb m-au ajutat să trec prin universitate mai uşor. Poate că altfel nu aş fi fondat Huawei ci aş fi devenit un bun îngrijitor la o fermă de porci din mediul rural. Nu voi uita niciodată acele mici pâini de porumb. Ştiu că ele au fost luate de la ceilalţi membri ai familiei, astfel că le sunt îndatorat pentru totdeauna”.
Anii ’60 ai Revoluţiei Culturale din China au fost şi mai duri cu familia fondatorului Huawei, tatăl acestuia fiind închis pentru o lungă perioadă iar membrii familiei supuşi unor restricţii, a relatat Chen Peigen în cadrul conferinţei. „Revoluţia culturală din China a început în 1966 şi a demarat în sistemul educaţional. Tatăl meu a fost la închisoare zece ani de zile, a pierdut cei mai buni ani ai săi, singurul lui păcat fiind că a dezvoltat educaţia pentru naţiune. Fraţii şi surorile mele au văzut cum tatăl meu a fost turturat şi au fost înspăimântaţi. Mama ne a spus mai târziu de ce tata nu s-a sinucis în închisoare: de dragul celor 7 copiii, şi pentru că nu a vrut să discrediteze întreaga familie
Familia mea a trăit într-o sărăcie extremă pe durata revoluţiei culturale. Fraţii şi surorile mele au încercat să câştige bani făcând tot felul de slujbe ciudate pentru că tatăl meu avea un <<dosar pătat>>. Ei au fost respinşi din sistemul educaţional superior. Tatăl meu mi a spus că în aceste condiţii eu ar trebui să învăţ mai mult decât ceilalţi şi să-i susţin pe ceilalţi fraţi şi surori în viitor. Revoluţia culturală a fost un dezastru pentru naţiune, dar a fost un botez pentru mine, pentru că m-a făcut matur politic. Nu mai eram un simplu <<tocilar>>”.

        Cariera din armată - de la îngrijitor la ferma de porci la unul dintre liderii echipei tehnice
      
Cariera din armată de tehnician inginer în construcţii a fondatorului Huawei a început altfel decât ar putea presupune cineva care nu s-a documentat deloc în legătură cu acest subiect, a relatat în cadrul conferinţei Chen Peigen, pe baza articolelor scrise de-a lungul timpului de Ren Zhengfei.
„Iniţial când am intrat în armată prima mea sarcină a fost să fiu îngrijitor la ferma de porci. Am devenit însă mai târziu un lider al zona tehnică din armată iar subordonaţii mei au primit premii aproape în fiecare an. Eu nu am primit niciodată niciun premiu indiferent de cât de greu am muncit. Nu m-am plâns de acest lucru niciodată. De aceea nu am căutat niciodată faimă sau câştiguri personale. Mulţi oameni au suferit mai mult decât mine pe durata Revoluţiei Culturale dar eu am învăţat despre tehnica digitală şi să mă autocontrolez şi astfel am reuşit să depăşesc acea perioadă. Dacă mi-aş fi pierdut speranţa şi aş fi irosit timpul în acei ani cruciali nu aş fi rămas în picioare până astăzi.
Dintr-o dată am început să primesc premii, dar eu mi am păstrat <<peace of mind>> şi am oferit distincţiile colegilor mei. În martie 1978 China a organizat o conferinţă naţională dedicată ştiinţei. La acea dată nu eram membru de partid, dar totuşi fusesem ales de armată să particip la conferinţă. Deng Xiaoping a subliniat în cadrul conferinţei că ştiinţa şi tehnologia reprezintă principalele forţe ale dezvoltării şi a schimbat direcţia de dezvoltare a ţării. De când am fondat Huawei am adoptat o atitudine îngăduitoare faţă de angajaţii noştri. Doar acei angajaţi care sunt înalt responsabili şi dedicaţi trup şi suflet cauzei noastre pot fi aleşi ca lideri ai noştri, şi avem cerinţe foarte stricte de la membrii echipei de conducere. Într-un fel atitudinea mea generoasă faţă de majoritatea angajaţilor provine din experienţele părinţilor mei la care eu am fost martor.”

        Un aspect uitat - în ce context s-a format Huawei
      
Fondatorul Huawei Ren Zhengfei aduce în atenţie şi un aspect trecut adesea cu vederea de către cei care discută despre evoluţia companiei - care era mediul în care s-a născut această iniţiativă. „China era o ţară formată 100% agricolă. Oamenii aveau idei doar despre cum să creeze mici ferme dar niciuna singură despre cum să fondeze o companie multinaţională. Iar în China nimeni nu avea pământ în proprietate, totul era al statului astfel că oamenii nu aveau nici creativitate, nici dorinţa să cultive orez, să producă mâncare. Ulterior oamenii au început să aibă voie să înfiinţeze mici ferme private şi firme mici, dar cele mai multe firme erau controlate de guvern iar Constituţia Chinei nu proteja proprietatea.”
Chen Peigen a dezvăluit şi care a fost contextul în care Ren Zhengfei a decis să părăsească armata, pe care i l-a relatat în cadrul unei discuţii personale. „Într-o zi fata mea de doar 12 ani m-a abordat, era îngrijorată de viitorul ei în condiţiile în care noi eram mereu pe drumuri. Ea mi-a spus: tată dacă eu pic examenele următoare tu vei fi responsabil de viitorul vieţii mele. Vorbele fetei mele m-au şocat atunci şi m-am decis să părăsesc armata. Am realizat că sarcinile de tată nu pot fi înlocuite, dar cele din armată da.”

        „Iluminarea”
      
Fondatorul Huawei nu ezită să spună că după ce a fondat Huawei după ce a trecut de vârsta de 40 de ani cu foarte puţine cunoştinţe de a conduce chiar şi o companie de mici dimensiuni, a avut deschiderea de a studia companiile occidentale şi modul lor de lucru pentru a transforma Huawei într-o multinaţională. „Iluminarea”, după cum o numeşte el, s-a produs şi în momentul primei vizite făcute de el în străinătate, în 1992, la 48 de ani, în Statele Unite ale Americii.
„Succesul SUA îşi are rădăcinile în garantarea dreptului la proprietate, piaţa de capital modernă, infrastructura bine dezvoltată, protecţia drepturilor civile, sistemul sănătos de protecţie socială, cultura diversă şi eroismul poporului american în momente cruciale”, a realizat Zhengfei. „SUA îşi încurajează oamenii să aibă o minte deschisă, descătuşând astfel forţa productivă şi motivându-i pe oameni să creeze bogăţie. Un asemenea sistem îi atrage pe cei mai buni oameni din lume, iar dacă SUA va rămâne la această filozofie fondatoare atunci nu cred că îi vom putea depăşi vreodată”, constata liderul Huawei.
El a mai vizitat SUA şi câţiva ani mai târziu şi s-a concentrat pe vizite la diferite companii americane pentru a urmări prezentări despre sisteme de management care să ajute Huawei să se transforme într-o multinaţională.
„Perioada 1993-2001 a fost una de aur, în care americanii au fost foarte deschişi şi au ajutat Huawei să înveţe cum să se transforme într-o multinaţională. În 1998 IBM a avut încredere în Huawei. Fără IBM nu am fi putut ajunge astăzi unde suntem”.

        Primul succes internaţional al Huawei
      
Ren Zhengfei povesteşte din culisele expansiunii globale a companiei. „Pe 25 martie 2004 Huawei şi-a stabilit sediul central al operaţiunilor europene şi biroul de reprezentare pentru piaţa din Marea Britanie în Basingstoke, New Hampshire. Compania a anunţat de asemeena că are în plan să deschidă un centru de cercetare dezvoltare în Marea Britanie.
În aprilie 2005 British Telecom a anunţat un proiect de 10 miliarde de dolari de restructurare şi construcţie a reţelelor pentru secolul 21. Huawei a fost ales drept furnizor preferat alături de alte 8 companii, incluzându-le pe Cisco, Alcatel, Lucent, Ericsson, Siemens.
Acesta a fost primul succes majoar al Huawei pe pieţele internaţionale. Succesul companiei a venit după ce aceasta a studiat practicile occidentale de management începând cu anul 1998mşi odată cu introducerea sistemelor IBM de dezvoltare integrată a produselor şi de management al lanţurilor de furnizori.
În 2006 volumul de vânzări al Huawei a atins nivelul record de 11 miliarde de dolari, dintre care 65% proveneau de pe pieţele internaţionale. Dar, cu originile sale umile, Huawei a început să întâmpine probleme în adaptarea la piaţa internaţională.
Cele mai presante probleme ale Huawei au devenit cum să schimbe practicile din trecut şi să-şi actualizeze procesele de business. Compania avea un managemnent mai suplu şi mai standardizat pentru a-i facilita expansiunea în business.”

        „Trebuie să extragem cu mintea deschisă esenţa culturii occidentale pentru a ne îmbunătăţi cultura noastră”
      
Fondatorul Huawei a acordat o importanţă majoră studierii sistemelor de management occidentale şi implementării lor în cadrul companiei pe care a fondat-o. „Sistemele moderne de management al afacerilor abstractizate de companiile occidentale pe durata a peste 100 de ani au rafinat lecţiile şi experienţele a numeroase companii şi au devenit cristale ale înţelepciunii umane şi o bogăţie valoroasă a omenirii.
Doar prin crearea unor sisteme de management toate eforturile noastre pot fi direcţionate pentru obţinerea de performanţă, inovaţia la nivel de produs poate fi orientată către a obţine succes în business, experienţa şi know-how-ul nostru poate fi acumulat şi apoi urmărit şi vom putea obţine progrese reale.
Doar pentru că Huawei a avut o abordare serioasă şi pentru că a învăţat sistemul de management practicat de companiile occidentale a mers compania pe drumul corect. (...) Trebuie să extragem cu mintea deschisă esenţa culturii occidentale pentru a ne îmbunătăţi cultura noastră şi pentru a ne promova modelul în toate birourile noastre la nivel global, pentru a moderniza echipa globală de conducere a Huawei.
Când am început să ne extindem pe pieţele internaţionale aveam o înţelegere slabă pentru tot. Nu ştiam cum să administrăm pieţele internaţionale. Am obţinut o creştere majoră a afacerilor de pe pieţele internaţionale dar cel mai mare risc cu care se confrunta compania era acela de a continua, ca în trecut, cu un stil inadecvat de management.
De ce am vrut să învăţăm din Marea Britanie? Pentru că acesta este locul de naştere al stilului modern de management din lume. Marea Britanie a fost la originea revoluţiei industriale din secolul 18. Trebuia să învăţăm de la stilul britanic de management, pentru a adopta  un stil suplu de conducere, de operare şi de articulare de strategii. Nu trebuie să încercăm să administrăm biroul din Marea Britanie cu metode din China ci să facem managementul nostru din UK suplu şi standardizat”.

        Orientarea spre client a Huawei va rămâne convingerea fermă a companiei pentru totdeauna
      
Care sunt valorile după care se ghidează compania? Ele au fost prezentate de Ren Zhengfei şi într-o alocuţiune susţinută la biroul din Marea Britanie al companiei, în iunie 2014.
„Orientarea spre client a Huawei va rămâne convingerea fermă a companiei pentru totdeauna. Obiectivul strategilor companiei este să se concentreze pe cum pot servi cât mai bine clienţii. Avem însă nevoie de gânditori care să se uite la cerul înstelat, care să fie capabili să-şi imagineze viitorul. Doar presupunerile corecte pot crea gândirea corectă, şi doar gândirea corectă poate genera o direcţie corectă. Doar o direcţie corectă poate forma principiile corecte şi doar principiile corecte pot duce la crearea strategiei corecte.”
- Articol cu conţinut publicitar - 
