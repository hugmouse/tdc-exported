
# UP : फिरोजाबाद में बच्चों से भरी स्कूल वैन पलटी, एक घायल

Published at: **2019-11-06T04:40:10+00:00**

Author: **हिन्दुस्तान संवाद, जसराना (फिरोजाबाद)।**

Original: [https://www.livehindustan.com](https://www.livehindustan.com/uttar-pradesh/story-school-van-full-of-children-turn-over-in-firozabad-on-wednesday-morning-2834528.html)

बुधवार की सुबह घरों से बच्चों को स्कूल ले जा रही एक स्कूल वैन अचानक असंतुलित होकर सड़क किनारे पलट गई। इसके चलते बच्चों की चीख-पुकार मच गई। खेतों में काम कर रहे लोगों ने बच्चों को बाहर निकाला। एक बच्चे को ज्यादा चोट लगी है।
मामला जसराना की प्राणपुर रोड स्थित वीर सहाय एकेडमी स्कूल आबू अतर्रा का है। स्कूल से जुड़ी रोजाना गांव से बच्चों को लेकर स्कूल आती है। सुबह चालक तेजी से बच्चों को स्कूल आ रहा था तभी वैन असंतुलित हो गई और सड़क किनारे खाई में जा गिरी। वैन के गिरते ही बच्चों ने बचाव के लिए चीख-पुकार शुरू कर दी। आसपास के लोगों ने पहुंचकर वैन को सीधा कर बच्चों को बाहर निकलवाया और दूसरे वाहनों से उन्हें अस्पताल भेजा।
कई बच्चे अपने परिजनों के साथ घर चले गए। एक बच्चे को अधिक चोट आई है। उसका लगातार हॉस्पिटल में इलाज चल रहा है।
