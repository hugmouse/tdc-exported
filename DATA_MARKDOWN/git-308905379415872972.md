
# Apple TV + is live, ik nam een kijkje

Published at: **2019-11-01T16:05:00+00:00**

Author: **robertkroes**

Original: [Apparata](https://www.apparata.nl/nieuws/apple-tv-is-live-ik-nam-een-kijkje-32988)

Het was voor Apple TV + aftellen, maar vandaag is het zover. Eindelijk is de TV-streamingdienst live. Nadat we gewend zijn aan de enorme catalogus van Netflix en de stroom premières van Disney Plus zou je misschien verwachten dat Apple een gigantische première als konijn uit de hoge hoed tovert om de kick-off luister bij te zetten. Wees gerust, dat gebeurt niet.
Inmiddels heb ik even in de Nederlandse catalogus gekeken en het aanbod bestaat uit…. 1 documentaire en 7 series. Op internationale media wordt gemeld dat ook Oprah’s Book Club al te zien zou zijn, maar die kwam ik nog niet tegen.
Wel zag ik de eerder aangekondigde documentaire ‘The Elephant Queen‘ in de line-up. daarnaast dus het eerste seizoen van 7 series, te weten: ‘For all Mankind’, See, Snoopey in de ruimte, Ghostwriters, Helpsters, ‘Dickinson’ en ‘The Morning show’. Aan de details is te zien dat Apple niet direct de hele serie brengt, maar bijvoorbeeld 2 of 3 afleveringen.
Wie verwacht dat hier in een razend tempo blockbusters aan toegevoegd worden zit er alweer naast. Op 28 november wordt de psychologische thriller-serie ‘Servant’ toegevoegd. Vervolgens zien we op 6 december ook ‘Truth be told’ in première gaan.
Van de productie ‘Hala’ is alleen aangegeven dat deze ‘binnenkort’ te verwachten is. Overigens blijkt dit ook entertainment met een maatschappijkritisch randje. Hala vertelt namelijk het leven van een moslimmeisje dat in de grote stad probeert haar weg te vinden tegen de achtergrond van een streng islamitisch milieu. Redelijk clichématig draagt zij door die tegenstellingen een geheim met zich mee dat de toorn van haar ouders over zich af kan roepen als het uitkomt. Een thriller is nog niet beschikbaar of vrijgegeven.
Natuurlijk vragen nieuwe programma’s om nieuwe recensies en die zijn lovend voor ‘The Elephant Queen’, maar voor ‘Dickinson’ en ‘The Morning Show’ een stuk minder. De kop boven een recensie van ‘Dickinson’, luidende: ‘Dickinson is not horny enough‘ behoeft weinig toelichting. Ook de kop boven de review van ‘The Morning Show’ is duidelijk: “An average show with een above average budget“
Kortom, of dit onze € 4,99 per maand waard is valt in ieder geval de komende maanden te betwijfelen.
