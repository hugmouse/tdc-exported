
# Salento, auto fuori strada: muore 17enne, grave la sorella. La preside: Tragica Halloween night

Published at: **2019-11-01T09:18:00+00:00**

Author: ****

Original: [Repubblica.it](https://bari.repubblica.it/cronaca/2019/11/01/news/halloween_fatale_nel_salento_auto_fuori_strada_muore_una_18enne_gravi_tre_altri_ragazzi-240009163/)

Una ragazza di 17 anni è morta e altri tre giovani sono rimasti feriti ieri in tarda serata sulla strada statale 275, in provincia di Lecce, nel tratto tra Alessano e Lucugnano. La vittima si chiamava Siria di Fanciullo, di Presicce (Lecce) e frequenteva la quinta del liceo Linguistico di Tricase.La giovane era a bordo di una utilitaria, una Renault Clio, guidata dal fidanzato di 27 anni, che nel territorio di Alessano è uscita fuori strada andando a impattare contro il muro perimetrale della Ferramenta Bennardi che si trova su un lato della carreggiata. Insieme a loro anche due sorelle della vittima.Sul posto sono intervenuti i carabinieri e diverse ambulanze del 118. I sanitari hanno trasportato la giovane in ospedale ma non c'è stato nulla da fare. I tre feriti sono stati ricoverati in prognosi riservata all'Ospedale 'Vito Fazzì di Lecce. Sono risultati tutti negativi agli accertamenti tossicologici e da alcol.Dopo la tragica notizia della morte è intervenuta la preside del liceo "Comi" per esprimere un messaggio di cordoglio: "Una notizia terribile ha intristito la giornata di Ognissanti per tutta la comunità salentina ma un vero colpo al cuore per il nostro liceo.Una Halloween night tragica che ci lascia un profondo dolore per la scomparsa dei Siria e una grande apprensione per la sorella Giada Fanciullo, anch’ella nostra studentessa della Terza A del Liceo Linguistico, ricoverata in codice rosso con gravi traumi. Pochi giorni fa la nostra scuola aveva visto lo svolgimento della quinta Giornata dedicata alla Sicurezza stradale, evento unico in tutta la regione Puglia, con interventi di esperti per la sensibilizzazione dei giovani ad una guida accorta e prudente" ha scritto la dirigente scolastica."Ricordo di aver concluso il Convegno il 12 ottobre scorso con la raccomandazione a tutti i nostri studenti di quarta e quinta classe coinvolti nel progetto a volersi bene e guidare sempre con la massima attenzione perché ciascuno è per noi una persona preziosa. Mai avrei immaginato che a distanza di due settimane da quell’evento avrei dovuto scrivere un comunicato stampa della scuola per aver perso una di loro" la triste conclusione della preside. 
