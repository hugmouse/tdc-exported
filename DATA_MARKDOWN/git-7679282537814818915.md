
# 2022 तक हमने न्यू इंडिया के निर्माण का रखा लक्ष्य: प्रधानमंत्री मोदी

Published at: **2019-11-01T08:12:48+00:00**

Author: **लाइव हिन्दुस्तान, नई दिल्ली**

Original: [https://www.livehindustan.com](https://www.livehindustan.com/national/story-pm-modi-addresses-joint-press-meet-with-german-chancellor-in-new-delhi-2826621.html)

प्रधानमंत्री नरेंद्र मोदी और जर्मन चांसलर एंजेला मर्केल के बीच बातचीत के बाद भारत, जर्मनी ने पांच संयुक्त आशय पत्रों (ज्वाइंट डिक्लरेशन ऑफ इंटेंट) पर दस्तखत किए। प्रधानमंत्री नरेंद्र मोदी ने कहा कि चांसलर मर्केल को जर्मनी और यूरोप ही नहीं, बल्कि विश्व की लंबे समय तक सेवा करने वाले प्रमुख नेताओं में गिना जाता है। पीएम मोदी ने कहा कि पिछले लगभग डेढ़ दशक से चांसलर के रूप में उन्होंने भारत-जर्मनी संबंधों को प्रगाढ़ करने में महत्वपूर्ण योगदान दिया है। इसके लिए मैं उनके प्रति आभार व्यक्त करता हूं।
पीएम मोदी ने कहा कि सन 2022 में स्वतंत्र भारत 75 वर्ष का होगा। तब तक हमने न्यू इंडिया के निर्माण का लक्ष्य रखा है। पीएम मोदी ने कहा कि व्यापार और निवेश में अपनी बढ़ती हुई भागीदारी को और गति देने के लिए हम निजी क्षेत्र को प्रोत्साहित कर रहे हैं।
