
# شکست عجیب بارسلونا برابر لوانته

Published at: **2019-11-02T21:18:00+00:00**

Author: ****

Original: [اخبار روز ایران و جهان | آفتاب نیوز](https://aftabnews.ir/fa/news/619527/%D8%B4%DA%A9%D8%B3%D8%AA-%D8%B9%D8%AC%DB%8C%D8%A8-%D8%A8%D8%A7%D8%B1%D8%B3%D9%84%D9%88%D9%86%D8%A7-%D8%A8%D8%B1%D8%A7%D8%A8%D8%B1-%D9%84%D9%88%D8%A7%D9%86%D8%AA%D9%87)


        تیم لوانته شنبه شب و درجریان یک دیدار عجیب بارسلونا را با نتیجه ۳ بر یک مغلوب کرد و سه امتیاز ارزشمند این دیدار را مقابل صدر نشین از آن خود کرد.
      

        آفتاب‌‌نیوز :
      
شاگردان «پاکو لوپز» در این دیدار تماشایی و درحالی‌که در ورزشگاه خانگی خود از آبی‌اناری‌ها پذیرایی می‌کردند، صدرنشین فعلی لالیگا را با شکست ۳ بر یک شکست داده و مسی و یارانش را ناکام گذاشتند.ابتدا «لیونل مسی» در دقیقه ۳۸ از روی نقطه پنالتی برای بارسلونا گلزنی کرد و تیمش را پیش انداخت اما در نیمه دوم ورق کاملا برگشت و «خوزه کامپانا» ‌در دقیقه ۶۰، «بورخو مایورلا» ‌در دقیقه ۶۳ و «نمانیا رادولا» ‌در دقیقه ۶۸ برای لوانته گلزنی و ۱۰ دقیقه کابوس وار را برای حریف رقم زده آنان را از پیش رو برداشتند.
تلاش لیونل مسی برای عبور از مدافع لوانتهبارسلونا به رغم ثبت این شکست به طور موقت با ۲۲ امتیاز درصدر باقی ماند و تیم لوانته نیز با کسب این پیروزی شیرین ۱۷ امتیازی شد و با چهار پله صعود به رده چهارم جدول رده بندی این رقابت‌ها نقل مکان کردند.
بازیکنان بارسلونا شروع خوبی در این دیدار داشتند. آنان با در اختیار گرفتن توپ و میدان حملات متعددی بر روی دروازه حریف طراحی کردند اما به گل نرسیدند.
در دقیقه ۳۶ و به دنبال خطای مدافعان لوانته بر روی «سمدو» داور به سود آبی‌اناری‌ها سوت زد و نقطه پنالتی را نشان داد. همان‌طور که پیش‌بینی می‌شد لیونل مسی فوق ستاره آرژانتینی بارسلونا پشت این ضربه ایستاد و آن را به پنجمین گل خود در رقابت‌های این فصل تبدیل کرد.
اما در نیمه دوم بازیکنان لوانته که چیزی برای از دست دادن نداشتند، بازی را بهتر شروع کردند و از دقیقه ۶۰ تا ۷۰ سه بار موفق به گلزنی شدند و با خلق این حماسه فراموش نشدنی به میهمانان خود شوک بزرگی وارد کردند. آنان در ادامه با دفاع منطقی از گل‌های زده محافظت کرده و در حالی‌که می‌توانستند به گل‌های بیشتری برسند، عجله کرده و به این مهم دست پیدا نکردند.
بهت آنتوان گریژمان از شکست برابر لوانته البته مسی نیز یک بار دیگر موفق به گلزنی در این دیدار شد اما این گل به دلیل قرارداشتن او در منطقه آفساید پذیرفته نشد.
نکته قابل توجه دیگر دریافت ۶ کارت زرد بازیکنان بارسلونا در این دیدار بود. آنان یک بار در نیمه نخست و پنج بار در نیمه دوم خطاهای نابخشودنی را مرتکب شده و از داور این دیدار کارت زرد دریافت کردند.
اما در حساس‌ترین دیدار پس از این دیدار تیم رئال مادرید تا ساعاتی دیگر در «سانتیاگو برنابئو» با رئال بتیس دیدار خواهند کرد. کهکشانی‌ها درصورت برتری در این دیدار صدر جدول را از بارسلونا پس خواهند گرفت.
