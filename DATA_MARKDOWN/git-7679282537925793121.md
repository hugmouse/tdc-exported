
# नेक पहल! गोशाला में गोबर के बने गोकाष्ठ से अब होगा अंतिम संस्कार

Published at: **2019-11-06T12:43:01+00:00**

Author: **भागलपुर, विपिन नागवंशी**

Original: [https://www.livehindustan.com](https://www.livehindustan.com/bihar/bhagalpur/story-noble-initiative-in-bhagalpur-funeral-will-now-be-done-with-wood-made-of-cow-dung-2835089.html)

भागलपुर स्थित गोशाला में बने गोकाष्ठ का इस्तेमाल जल्द ही अंतिम संस्कार के लिए किया जा सकेगा। इस पहल के बाद लकड़ी के लिए पेड़ों को कटने से बहुत हद तक रोका जा सकेगा। गोशाला के जिम्मेदारों की मानें तो इस पहल को अमलीजामा पहनाने के बाद भागलपुर बिहार का पहला ऐसा जिला होगा, जहां अंतिम संस्कार में गोकाष्ठ का इस्तेमाल होगा।
गोशाला समिति भागलपुर के महामंत्री गिरधारी केजरीवाल ने बताया कि समिति ने गोबर से गोकाष्ठ बनाने वाली मशीन की खरीदारी का निर्णय लिया है। इसे समिति की कार्यकारिणी की बैठक में पास कराने के बाद मशीन मंगाई जाएगी। प्रयास होगा कि गोशाला में इतना गोकाष्ठ बनाया जाए, जिससे कि बरारी श्मशान घाट पर हर अंतिम संस्कार में इसका इस्तेमाल हो सके। 
एक अंत्येष्टि में तीन क्विंटल गोकाष्ठ की जरूरतएक शव को जलाने में करीब पांच क्विंटल लकड़ी का इस्तेमाल होती है। जबकि सिर्फ तीन क्विंटल गोकाष्ठ में ही एक लाश का अंतिम संस्कार हो जाएगा। इस तरह जहां लकड़ी के इस्तेमाल में ढाई हजार रुपये खर्च होगा तो गोकाष्ठ के इस्तेमाल में महज 1200 रुपये। भागलपुर के बरारी श्मशान घाट पर हर रोज 18 से 20 लाशों का अंतिम संस्कार होता है। इसमें हर रोज औसतन 90 से 100 क्विंटल लकड़ी जल जाती है।
60 किलो गोबर से बनेगा 15 किलो गोकाष्ठगोशाला के सत्यनारायण पोद्दार बताते हैं कि मशीन से 60 किलो गोबर से 15 किलो गोकाष्ठ (लकड़ी) तैयार होगा। गोशाला में अभी 150 गोवंश हैं। अगर एक गोवंश से 12 किलो गोबर का औसत निकालें तो हर रोज सिर्फ गोशाला में ही 18 क्विंटल गोबर निकलता है। इससे हर रोज साढ़े चार क्विंटल गोकाष्ठ बनाया जा सकेगा। 
अभी इन-इन शहरों में गोकाष्ठ से हो रहा अंतिम संस्कारगिरधारी केजरीवाल बताते हैं कि अभी महाराष्ट्र के नागपुर, पुणा, यवतमाल, अमलनेर, कोल्हापुर, सतारा, सांगली, झुलिया, हिंगनघाट, झारखंड के टाटानगर, झरिया, धनबाद, ओडिशा के राउरकेला, पश्चिम बंगाल के कोलकाता, मध्य प्रदेश के एक, यूपी के तीन और राजस्थान के सात शहरों में गोकाष्ठ से अंतिम संस्कार किया जा रहा है। 
लकड़ी से इसलिए बेहतर है गोकाष्ठ- लकड़ी में 15 प्रतिशत तक नमी होती है, जबकि गोकाष्ठ में डेढ़ से दो प्रतिशत।- लकड़ी से शव जलाने में पांच से 15 किलो घी या फिर अन्य जलाने वाली सामग्री का इस्तेमाल होता है, जबकि गोकाष्ठ के इस्तेमाल से एक किलो ही पर्याप्त होगा।- गोकाष्ठ बनाने से गोसंरक्षण को बढ़ावा मिलेगा।- लकड़ी के धुएं से कार्बन डाईऑक्साइड गैस निकलता है, जबकि गोकाष्ठ के जलने से 40 प्रतिशत ऑक्सीजन का उत्सर्जन होता है। - गोकाष्ठ में लैकमड मिलाये जाने से यह ज्यादा देर तक जलता है।- गोकाष्ठ के इस्तेमाल से पेड़ों को कटने से रोका जा सकेगा।  
