
# Пловдивски мол подарява телевизори, електрически скутери и дронове

Published at: **2019-11-05T14:41:00+00:00**

Author: ****

Original: [Plovdiv24.bg](https://www.plovdiv24.bg/novini/plovdiv/Plovdivski-mol-podaryava-televizori-elektricheski-skuteri-i-dronove-911399)

Комплект iPhone 11 Pro Max, Apple Watch и безжични слушалки Apple AirPods е голямата награда, който един от клиентите на PLOVDIV PLAZA мол ще спечели този месец. Останалите награди, които молът ще подари на свои клиенти по случай първия си рожден ден, са 3 телевизора, 3 електрически тротинетки и 3 дрона. От 4 до 30 ноември всеки, направил покупка за над 40 лв. в търговския център, може да пусне касовата бележка с посочен телефон за връзка в специална урна на инфо деска в Източния атриум и да участва в томболата. Няма ограничение в броя на участията. Победителите в томболата ще бъдат изтеглени на 2 декември.
Това е само малка част от активностите и събитията във връзка с празника на PLOVDIV PLAZA. На 22, 23 и 24 ноември от 17 до 20 часа в търговския център ще бъде разположен изнесен ефир на Energy Request и всеки може да отправи своя поздрав към търговския център, към близък човек или просто да поръча любима песен в ефира на радио Energy. И разбира се, да получи подарък от PLOVDIV PLAZA.
Кулминацията на забавленията ще бъде на 30 ноември, събота, когато Източният атриум ще се превърне в “Арена на дуелите" от "Фермата“ с водещи Иван и Андрей, а участници в състезанията ще са посетителите на PLOVDIV PLAZA. През целия ден гостите на PLOVDIV PLAZA ще може да се снимат със знаковата екранна двойка и със звездите от риалити формата.
Верен на принципа си да подкрепя благородни каузи, от 9 до 30 ноември молът ще е домакин на пътуващата изложба на фондация "Нашите недоносени деца“ – "Родени герои. Животът, който предстои". Тя е посветена на правото на пълноценен живот на всички недоносени деца и новородени бебета с влошено здравословно състояние. Всички посетители на търговския център ще могат да се любуват на фотографиите, заснети от известния детски фотограф Калина Арсова "Калина ме снима". PLOVDIV PLAZA и фондация "Нашите недоносени деца" канят пловдивчани да посетят изложбата, да се снимат с нея и да споделят снимките в социалните мрежи с хаштаг #ПодкрепямМалкитеГерои. Инициативата е посветена на усилията на фондацията за създаване на Национална програма за проследяване на здравето на недоносените деца до 7 годишна възраст.
В подкрепа на кампанията на 17-и, неделя, специално за всички малки герои ще има много забавления с детско караоке, работилнички и благотворителен базар.
На 9 ноември, събота, молът ще е домакин на Вълшебния конкурс за детска рисунка на ИКЕА. От 11 до 14 и от 16 до 19 ч. пред ИКЕА Център за поръчки на ниво 1 всяко дете до 12-годишна възраст може да нарисува свой измислен герой и да участва в надпреварата. Финалистите от конкурса, избрани от жури, ще участват редом до свои връстници от цял свят в шведския конкурс през
декември. 10 от всички рисунки ще бъдат превърнати в истински играчки!
А на 14-и от 12 часа CHOKO ще очаква всички тийнове, за да им разкаже за най-новото си парче и да се снима с тях. Той предупреждава да си заредят добре батериите на смартфоните, защото им е подготвил уникална интерактивна изненада с награди. Каква е тя, ще научат дошлите на място.
В празничния месец ноември продължават безплатните забавления за малки и големи в PLOVDIV PLAZA. По традиция всяка неделя от 11.30 часа малчуганите ще се веселят и научават нови неща. В първата и третата неделя на месеца актьорите от "Молив зад ухото“ ще ги очакват, за да четат и измислят заедно невероятни приказки и рисуват своите приказни герои. На 10 ноември щурите химици и изследователи от Корпуса за бързо гърмене ще покажат забавната страна на науката с опити и експерименти под надслов "Да живее кислородът!“
Симпатягите от клуба за настолни игри "Айляшка задруга“ ще очакват феновете на бордовите игри втората и четвъртата сряда на месеца от 18 часа в зоната за хранене, за да раздадат карти, хвърлят зарове и се забавляват.
В трескавия Черен петък от 18.30 часа Виц дуелите на PLOVDIV PLAZA ще вдигнат допълнително градуса на настроението. Мъже, оставете жените да преследват намаленията. Подгответе си забавни истории и вицове и може да спечелите каса бира!
