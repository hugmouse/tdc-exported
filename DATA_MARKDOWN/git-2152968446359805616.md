
# Михаела Филева се впуска в ново професионално начинание

Published at: **2019-11-07T11:11:00+00:00**

Author: **Мартин Иванов**

Original: [Dnes.bg](https://www.dnes.bg/zvezdi/2019/11/07/mihaela-fileva-se-vpuska-v-novo-profesionalno-nachinanie.428849)

Михаела Филева се включи в специален проект на Кока-Кола Хеленик в България, чрез който стана част от екипа на компанията и влезе в света и ролята на търговски представител, финансист, ИТ специалист и се включи в производството на емблематичните безалкохолни напитки в производствения център в Костинброд.
“Музиката е моята страст, но определено Кока-Кола Хеленик ме въвлече в изключително кариерно преживяване! Приех това предизвикателство, защото много исках да разбера какви са хората, възможностите за развитие и атмосферата в голяма международна компания. Най-ценното за мен е, че се запознах не само с работата на различните отдели, но и с уникалните професионалисти в тях, от които научих много и които със своето позитивно отношение и енергия ме накараха да се почувствам част от екипа“, споделя изпълнителката.
Поредица от няколко видеоклипа, които представят пълното професионално преобразяване на Михаела Филева, са част от интерактивната дигитална платформа Discover Coca-Cola Hellenic, която дава на всеки регистрирал се възможността също като изпълнителката да влезе в света на Кока-Кола Хеленик в България, като същевременно научава повече за компанията, забавлява се с различни игрови предизвикателства и печели награди. Михаела се впуска в ежедневната работа на търговски представител, справя се със сложните финансови операции, участва в разработването на иновативно ИТ решение и става част от магията на производствения процес на емблематичните напитки в Костинброд.
В глобален мащаб Кока-Кола Хеленик Ботълинг Къмпани оперира на 28 пазара, разположени на 3 континента и за шеста година е обявена за най-устойчивата компания за напитки в Европа според Индекса за устойчивост на Дау Джоунс (DJSI). Любопитен факт е, че "актьорите" във видеоклиповете са служители на компанията, а сценариите - също написани от тях, се придържат към реални бизнес ситуации от работното им ежедневие.
В България компанията предоставя възможността на над 1750 души да се развиват в разнообразни кариерни направления и да трупат професионален опит и знания както в страната, така и в чужбина.
У нас дейностите на компанията включват бутилиращ бизнес с два производствени центъра в Банкя и Костинброд, където по-рано тази година беше открита нова линия за PET бутилки на стойност 40 млн. лв., превърнала го в един от най-модерните производствени центрове във всички 28 държави от Групата Кока-Кола Хеленик; услуги в областта на счетоводство, финанси, човешки ресурси и управление на бизнес данни; роботизация и автоматизация на процесите (RPA), както и модерни ИТ решения и иновации, подпомагащи бизнеса на цялата Група.
